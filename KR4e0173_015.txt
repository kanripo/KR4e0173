# -*- mode: mandoku-view; -*-
#+TITLE: 文簡集
#+DATE: 2015-08-25 00:23:54.911063
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷十五
<pb:KR4e0173_WYG_015-1a>¶
欽定四庫全書¶
　文簡集巻十五¶
　　　　　　　　　　　　明　孫承恩　撰¶
　　五言律詩¶
　　　為何養髙題扇景二首¶
傲睨江天濶依依島嶼明風林聞落葉烟渚看雲生黄¶
綺終堪隠巢由不慕名為君占易畫履二得幽貞¶
　　　又¶
<pb:KR4e0173_WYG_015-1b>¶
約處惟求志逢人懶折腰空山足盤礴幽境謝喧囂野¶
色連蒼莽詩情遡泬寥掀髯誰與和凉吹自瀟瀟¶
　　　揺落¶
揺落孤村晩江山一弊廬頗憐賤子病重枉故人車釀¶
熟尊多酒溪深饌有魚百年寸心事相對一嗟吁¶
　　　何處難忘酒二首¶
何處難忘酒茫茫宇宙間浮生無百嵗壯志有千年窮¶
達非由我賢愚不係天此時無一盞心事向誰宣¶
<pb:KR4e0173_WYG_015-2a>¶
　　　又¶
何處難忘酒傷時變故多有心羞末俗無力障頽波¶
漠漠從誰問悠悠竟若何此時無一盞彈鋏不成歌¶
　　　南齋十詠¶
　　　　南齋周先生以十物求題示不忘也原其意¶
　　　　作詩以表之¶
書籍吾家物經時脉絡穿香芸虚舊篋科斗半陳編貽¶
後真良産資身豈舊筌猶思疇昔遇日日共周旋¶
<pb:KR4e0173_WYG_015-2b>¶
　　　　右蠧簡¶
貧賤舊時情年來怨不平床頭違夙契墻角締新盟苦¶
窳非前見凄凉減夜明猶思疇昔遇相對坐深更¶
　　　　右廢檠¶
緑綺遺來久凋零漸不任尾焦存古製絃斷惜知音難¶
厠虞廷樂空含太古心猶思疇昔遇彈處月當襟¶
　　　　右舊琴¶
寳劍出吳鈎精光紫電流芳塵凝古匣銳鍔掩清秋尚¶
<pb:KR4e0173_WYG_015-3a>¶
作蛟龍吼還令魍魎愁猶思疇昔遇懸佩上皇州¶
　　　　右塵劍¶
墨妙傳來敝書齋老嵗華奔泉空渴驥入草失驚蛇零¶
落行春蚓糢糊㸃暮鴉猶思疇昔遇摹搨愧薑芽¶
　　　　右敝帖¶
我愛丹青妙傳來嵗月徂天機還慘淡繪色漸糢糊烟¶
水渾明滅雲山空有無猶思疇昔遇曾費百金沽¶
　　　　右殘畫¶
<pb:KR4e0173_WYG_015-3b>¶
素質明雲浪分來自剡溪巻舒曾未試篋笥已多時覆¶
瓿吾寧忍摛文子亦宜猶思疇昔遇心事重相期¶
　　　　右故紙¶
價擅烏金重研來滿硯香鴻文曾潤色豹槖費珍藏已¶
見規模缺應嗟嵗月長猶思疇昔遇揮染走龍光¶
　　　　右餘墨¶
名著中書省曾誇戰㨗還遺功尤未泯末路已驚難鋒¶
力慚新銳衰頽類老殘猶思疇昔遇横掃涌濤瀾¶
<pb:KR4e0173_WYG_015-4a>¶
　　　　右頽筆¶
我有端溪石人言紫玊堅文章經㸃染嵗月老磨研凹¶
底雲根漏刳中雨脚聨猶思疇昔遇日日試松烟¶
　　　　右穿硯¶
　　　過東禪寺友人書齋小酌二首¶
何處藏修地禪房雲水東院深無犬吠門僻有苔封萬¶
里看鵰鶚三冬困蟄龍不須悲世事且領一尊同¶
　　　又¶
<pb:KR4e0173_WYG_015-4b>¶
交情憐久别今日此尋君話舊消清坐開樽對白雲乾¶
坤空落落世事總紛紛不盡留連意歸途已暮曛¶
　　　貞軒詩¶
先民有遺訓末俗見斯人自是甘肥遁誰能混世塵行¶
藏吾道在宇宙一身貧髙誼真堪託吾將與結隣¶
　　　雪望¶
宻宻復皚皚𤣥陰鬱不開雨凝飄漸積風急去仍回欲¶
把羲娥弔還將混沌猜誰歟蓑笠者沽酒過橋來¶
<pb:KR4e0173_WYG_015-5a>¶
　　　對雪¶
朔雪千林盛連天舞素霙依依巧作態脉脉故無聲只¶
可如袁卧難為訪戴行小山渾不俗玉立更崢嶸¶
　　　寄題儲苧西山亭和汪東麓韻三首¶
窈窕深穿壑嶔岑小築丘川光涵鏡静石氣雜雲流花¶
鳥娛幽興蒲荷足晩收更聞貽後逺千巻貯層樓¶
　　　又¶
古樹藏迂徑平臺對石橋兩堤莽廻合一水故迢遥鮭¶
<pb:KR4e0173_WYG_015-5b>¶
菜君家足林泉我興饒何當乘暇去吟賞判連朝¶
　　　又¶
吾聞蓮塘曲儲子搆名山石作三峰峙溪流九折灣塵¶
中有兠率海上見商顔羡爾萃竒勝誰言造物慳¶
　　　都下卧病¶
卧病洛陽城不知時序更屢空諳客味數問荷交情壯¶
志因愁減衰顔覽鏡驚前程那可計休咎任浮生¶
　　　送劉公勛乞終養歸¶
<pb:KR4e0173_WYG_015-6a>¶
筮仕便辭歸寧親願不違私情烏鳥疏髙興北山薇花¶
塢潘輿穏秋風萊綵輝嗟予望雲意為汝益翻飛¶
　　　為戴道士題畫鶴¶
不逐腰纒客清溪嵗月深(戴號/清溪)朝從遊碧落夕返憩瑶¶
岑華表歸時語黄州去日心蒼茫明月夜兀立候松陰¶
　　　遷寓五首¶
客裡多遷次今兹始定居亦知同逆旅聊復認吾廬隣¶
訪新移客兒齊未展書終宵眠不穏明月照窓虚¶
<pb:KR4e0173_WYG_015-6b>¶
　　　又¶
雅志憐幽寂吾廬亦自宜城臨風到急地逼月來遲病¶
起身猶歉門扄客屢題幽懐無所寄多種菊花枝¶
　　　又¶
門倚重城地心瞻咫尺天㝡欣少塵事况喜近仁賢斗¶
室堪兒讀空庭足馬旋宦途媿貧薄那敢過求全¶
　　　又¶
突兀見危城天然列障屏開軒藉深穏壓棟自虚名夕¶
<pb:KR4e0173_WYG_015-7a>¶
照樓臺麗秋風鼓角清趨朝應自慣不用聽鷄鳴¶
　　　又¶
是處誰非寓吾廬又再更天涯淹久病客思喜秋清嵗¶
月看人老拘牽笑此生故園三&KR0873;上回首獨含情¶
　　　邸中思家四首¶
寂寂書齋夜悠悠對短檠異鄉千里夢故國一家情嵗¶
晩風偏勁天空月正明孤吟愁不寐戍鼓逓髙城¶
　　　又¶
<pb:KR4e0173_WYG_015-7b>¶
白髪親齡暮青山客路長經年千里信一讀九迴腸最¶
喜猶强飯深期早促裝不知何嵗月花底進霞觴¶
　　　又¶
不見伯兄久荆花靜晩風平生敦手足此日任西東萬¶
里看鴻鵠三冬困蟄龍不知今夜燭誰與一尊同¶
　　　又¶
靜夜長如嵗羇愁冷似灰繆通京國籍虚負故園梅不¶
寐聞寒柝多情減壯懐無端寥落意一一上心來¶
<pb:KR4e0173_WYG_015-8a>¶
　　　題陶淵明畫¶
白日識歸心凉風吹葛巾世行元嘉厯身是義熈民望¶
裡停雲賦門前送酒人緑楊深匝户别是一家春¶
　　　雨¶
疎雨夜深聞朝來暝不分隨風看裊裊雜霧更紛紛徑¶
草添幽翠池波織細紋居閒無晤語袖手對爐薰¶
　　　竹¶
蔭屋交虚翠當窓送夕凉清聲時到耳濃露濕沾裳老¶
<pb:KR4e0173_WYG_015-8b>¶
榦排籬出新梢落粉香再歌淇澳什不擬晉人狂¶
　　　與諸友避暑河亭小酌¶
勝事聞河朔吾亭亦自宜凍雲低結暝檻水淡生漪竹¶
韻清醒耳𤓰漿冷沁脾况憐明月上歸興更遲遲¶
　　　將曉¶
厯亂銀河落朦朧曙色㣲忽看入幽户漸已透疎幃物¶
各知羣動吾思欲攬衣幽居雖少事頽惰自非宜¶
　　　幽事¶
<pb:KR4e0173_WYG_015-9a>¶
幽事時時有閒居頗自便聽鸎留徙倚教鶴助蹁躚掬¶
水苔磯坐尋芳竹徑穿却憐城市裡車騎正喧闐¶
　　　和答喻揚菴郡公五首¶
宇宙寛如許卑棲但一枝何期野人屋欣得大賢詩髙¶
鳥㝠㝠去飛花故故辭美人隔秋水無計鎮相隨¶
　　　又¶
種竹期三徑栽花亦數枝溪山餘逺興天地入新詩塵¶
世久成厭清時難便辭終當返初服猿鶴共追隨¶
<pb:KR4e0173_WYG_015-9b>¶
　　　又¶
遺老吾何敢居閒得自怡力耕聊卒嵗久病欲忘詩盛¶
美嗟誰及迂疎忝受知最憐公務劇扳屈媿無期¶
　　　又¶
卜築真成戲幽棲任俗猜登臨屈冠蓋光彩動蒿莱自¶
媿盤飱薄能將懐抱開迂疎或不棄乘興肯重來¶
　　　又¶
叩户醒殘夢開門得好詩驪珠驚到眼宿疴忽如醫喜¶
<pb:KR4e0173_WYG_015-10a>¶
溢髙歌久才踈勉和遲小亭成勝事幽寂動春姿¶
　　　夜雨¶
小雨看終日昏來灑更㣲新凉透疎簟餘潤濕書幃宿¶
鳥翻枝警流螢觸暗飛雲間淡星月時復見依稀¶
　　　雨不止再詠¶
黯黯連旬雨陰雲只自浮竹窓巢翡翠粉壁上蝸牛野¶
徑人行少溪塘水漫流病夫為嵗計兀坐正含愁¶
　　　雨益甚再詠¶
<pb:KR4e0173_WYG_015-10b>¶
淅瀝無時歇俄驚忽沛然疾奔横迥野宻洒暗長川檻¶
水看將溢茅堂懼欲穿蒼茫渾不觧黙黙向穹𤣥¶
　　　雨後邀友人¶
寂寞孫康宅幽懐若與論昨宵時雨過今日緑陰屯傍¶
檻先鋪簟臨流重洗尊即看能枉駕候子立柴門¶
　　　雨中和答友人¶
風雨飄蕭至烟霏日夕深二儀莽廻合萬象盡陰森龍¶
蟄慙髙隠鶴鳴懐好音何由得聯席重話百年心¶
<pb:KR4e0173_WYG_015-11a>¶
　　　雨止¶
稍稍風生樹疎疎雨散痕清溪明素練斜日爛頳盆粉¶
蝶過吟幔沙雞舞竹根幽尋何可已擬一過前村¶
　　　和答詹東魯年兄¶
寄興有孤亭居貧亦自清野花當檻落山鳥近人鳴雅¶
意師樊子多才媿長卿此心無俗累永夜月同明¶
　　　臘月過東庄命園丁揷栁¶
寂寂東庄晩蕭蕭風正嚴栁陰常媿薄此月更應添未¶
<pb:KR4e0173_WYG_015-11b>¶
擬成深徑還教覆短簷明年看蓊鬱雲幕映青帘¶
　　　和張石盤侍御年兄過訪之作二首¶
倒屣迎騘馬焚香共草堂情因罇酒洽興逐野雲長子¶
特來乘暇吾翻得少忙不縁重交誼經月懶冠裳¶
　　　又¶
曲徑通蔬圃清溪帶草堂野花隨意好鳴鶴向人長得¶
得閒中趣悠悠物外忙偶聞談出處為子欲褰裳¶
　　　贈别石盤二首¶
<pb:KR4e0173_WYG_015-12a>¶
道誼交情重江湖别意深清樽聊此話何日更同斟慷¶
慨悲時事蹉跎媿壯心向來憂國淚相對各沾襟¶
　　　又¶
去去從此别重逢亦杳然乾坤雙眼濶嵗月寸心懸失¶
學嗟予病憂時念子賢明朝何處望風雨隔江天¶
　　　東里草堂二首為表兄賦¶
屋後桑麻長簷牙鳥鵲喧叢篁深夾徑喬木翠當軒自¶
適清真態都無俗累煩優㳺百年内此外更何言¶
<pb:KR4e0173_WYG_015-12b>¶
　　　又¶
吾生厭塵俗羡子得深棲座有鴻生至門無鳳字題緑¶
蒲抽水直朱果壓枝低此日從君飲真𢬵醉似泥¶
　　　晨起¶
避俗常忻靜晨興亦不妨疎星映幽戸寒露落芳塘花¶
竹輝書幌琴尊靜草堂不縁有幽事自是惜流光¶
　　　秋夜¶
露下聞蛩早城中擊柝頻驚風時攪樹明月似窺人壯¶
<pb:KR4e0173_WYG_015-13a>¶
志看雄劍中年歉病身悲歌還出户徙倚望星辰¶
　　　雨後過友人别業¶
雨過郊原淨幽居愜老夫弄晴花欲語得意鳥頻呼風¶
栁千絲裊烟莎一望鋪欲過故人話須挈杖頭壺¶
　　　克嗣姪畢姻示以詩二首¶
爾父違而早天遺後死悲友于情曷已對汝淚空垂鞠¶
育歸惟我承傳係有誰室家大人行須效大人為¶
　　　又¶
<pb:KR4e0173_WYG_015-13b>¶
造次嗟貧薄區區畢此心都將百年淚一徹九泉深儒¶
素由來舊家風豈獨今淫奢人易溺俛仰一沉吟¶
　　　題便靣二首¶
寂厯青山晩悠然似古春溪雲生白石茅屋斷紅塵嵐¶
重渾疑雨山深不遇人秪應橋下水照見白綸巾¶
　　　又¶
脫屣浮雲逺幽居賦考槃秋衣裁薜荔長佩纈芝蘭白¶
日吟邊過青山天際看松風驚謖謖吹我&KR0704;雲冠¶
<pb:KR4e0173_WYG_015-14a>¶
　　　春日放舟¶
鼔楫春江上幽懐無奈何輕風泛蒲栁斜日蕩煙波嵗¶
月雙吟屐乾坤一釣蓑濟川成底事吾意漸蹉跎¶
　　　病起二首¶
一卧兼旬日居然怯病魔山中寡塵事静裏見天和隣¶
父抄方送門生載酒過朝來頗强健還我稱弦歌¶
　　　又¶
久病朝來櫛徐行力尚慵幽花渾自媚野鶴故能從望¶
<pb:KR4e0173_WYG_015-14b>¶
逺勞昏眥臨池歉瘦容焚香還静坐書巻任飄風¶
　　　為楊士行題扇景二首(士行號晴川/)¶
林木散清霽㣲風度水遲扁舟蕩落日紅色照吟髭逸¶
興孤雲逺閒情白鳥知美人渺何許幽賞共襟期¶
　　　又¶
老樹頽崖石輕舠拂渚磯水花含晩淨沙鳥近人飛凉¶
吹還欹帽晴雲欲染衣何由添入我吟倚對斜暉¶
　　　又題扇景¶
<pb:KR4e0173_WYG_015-15a>¶
碧漢烟俱斂幽巖花欲然美人多逸興載酒過前川傲¶
睨天垂野嘯歌風滿船何當三&KR0873;上似爾亦飄然¶
　　　七月廿七日借曹錦溪舟出郭小泛戲作呈舟¶
　　　　主一笑二首¶
畫舸隨潮發幽懐頗自宜鷺移參别渚蟬咽送髙枝碧¶
水静風浪黄花驚嵗時世途多感慨吾意欲何之¶
　　　又¶
揺落楚江湄秋風獨棹時孤雲淡離思斜日照吟髭忽¶
<pb:KR4e0173_WYG_015-15b>¶
想横江鶴因看入水鷀天隨有真趣吾欲共襟期¶
　　　月夜露坐甚適¶
月出炎氛息空庭爽氣浮斗杓初北指河漢欲西流竹¶
卧横侵榻螢飛徑過樓坦然無俗累自覺興優游¶
　　　督園丁溉菊¶
元亮歸來興黄花嵗晩心數枝渾自秘九日漫將臨㑹¶
見風霜肅全資灌溉深東籬吐幽艷我欲對清吟¶
　　　獨坐¶
<pb:KR4e0173_WYG_015-16a>¶
旭日照簷楹髙齋虚更明閉門幽意愜隠几篆煙清野¶
鳥每雙下林蟬時一鳴敢云抛世累暫爾學無生¶
　　　次韻謝吳黄洲郡守過訪¶
瞻企時常&KR0704;追陪此日親偶同山簡興來賞習池春真¶
率惟蔬具迂疎愧野人醉餘猶自整隨意岸烏巾¶
　　　借韻述懐二首¶
地僻塵喧少幽居誰與親琴樽消俠氣花栁媚長春感¶
事頻懐古逃名欲避人百年天地裡白日照烏巾¶
<pb:KR4e0173_WYG_015-16b>¶
　　　又¶
避世非吾事幽居迹頗同石田鋤夜月茅屋領春風文¶
債蹉跎有江天夢寐空懐人渺無極望入泬寥中¶
　　　九月¶
天上繁霜降人間秋色深千林飛落葉萬户動疎砧憔¶
悴潘郎鬂低回宋玉心吟詩欲排悶哀詠更難禁¶
　　　菊¶
野菊叢叢艷清香細細寒孤根謝桃李幽致契芝蘭欲¶
<pb:KR4e0173_WYG_015-17a>¶
共陶翁醉思遺屈子餐小齋明棐几移得一枝看¶
　　　秋日泛舟¶
幽意渺無著溪邊掉小舟天晴鳴野鶴浪穏趂輕鷗不¶
俟鑑湖請聊同笠澤遊悠悠隨所適吾欲聽漁謳¶
　　　秋晩村行¶
步屧江村晩西風小作秋深林喧鳥雀落日下羊牛機¶
杼千家共田禾一望收偶同野老話雞黍為遲留¶
　　　悲秋¶
<pb:KR4e0173_WYG_015-17b>¶
海上凉風動山中秋日深百年摧短景萬里接層陰凍¶
蕋依時放寒蟬戀樹吟平生揺落意卧病更難禁¶
　　　觀刈稻¶
秋霽郊原淨平疇刈穫空千林留夕照隔塢聴髙舂數¶
口勞生計三時念僕功流移多未復能得幾家同¶
　　　和郭杏岡秋日漫興十二首¶
禁宻隣天上清閒學瀼西風光不相負筆硯且幽棲徑¶
僻花通牖階深蘚䕶泥興來得佳句自向壁間題¶
<pb:KR4e0173_WYG_015-18a>¶
　　　又¶
雨後蛙喧吹風前鶴報衙觀書焚柏子臨帖泛松花客¶
至簷鳴鵲天晴散晩霞此中清寂甚底處着紛華¶
　　　又¶
院靜如僧寺官閒類隠居凍雲低接樹露井暗通渠慮¶
淡入禪定心遊到古初自知迂拙甚底處曵吾裾¶
　　　又¶
忽忽悲時事悠悠念此心道窮知己少性僻避人深樹¶
<pb:KR4e0173_WYG_015-18b>¶
色陰連屋花香淡拂襟儘於疎懶便無補費光陰¶
　　　又¶
虚館深秋色閒情坐日西幽花當檻落小鳥傍簷棲石¶
罽苔漫砌天書鶴篆泥雖無觀物妙興至亦堪題¶
　　　又¶
閒官稀候吏玉署例槐衙樹隙鳥窺牖水邉魚唼花斷¶
虹低返照殘雨亂明霞自是神仙境幽幽逺世譁¶
　　　又¶
<pb:KR4e0173_WYG_015-19a>¶
未老先欣懶辭人慣索居愛花頻葺土引水亦穿渠乳¶
燕離巢後髙梧落葉初時防候謁吏聊復整冠裾¶
　　　又¶
信步獨行吟悠悠太古心鳥聲聽處慣山色望中深憩¶
石頻搔首臨風一振襟片雲應送雨小院落虛陰¶
　　　又¶
喜看殘暑退短景日行西兀坐偏神爽㝠心與道棲風¶
輕蛛葺網雨過蚓蟠泥詩拙慚人看唯應僻處題¶
<pb:KR4e0173_WYG_015-19b>¶
　　　又¶
庭空下饑雀吏散早休衙引鶴尋芳草教童掃落花有¶
書消白日無句詠青霞市逺人聲靜真堪斷俗譁¶
　　　又¶
林宗好孫子如我好閒居得句頻貽我論交最憶渠異¶
聞多白帖妙句擬黄初薄劣真無似深慚共曵裾¶
　　　又¶
慷慨千年事低囘一寸心行吟白日晩悵望碧雲深曠¶
<pb:KR4e0173_WYG_015-20a>¶
志思超世虚懐不滿襟濟時吾豈敢巻裡較陶陰¶
　　　春日漫興用前韻十二首¶
徙倚當清晝花陰漸轉西小詩妨實學野性愜幽棲排¶
闥迎山色移床避燕泥無邊風物好隨意入新題¶
　　　又¶
吏隠吾兼得髙齋休早衙琴樽消意氣風日醉鶯花撫¶
石衣生潤臨書字剪霞極知成散誕聊復避喧譁¶
　　　又¶
<pb:KR4e0173_WYG_015-20b>¶
自任清真態難同木石居花濃陰照砌草細淺籠渠正¶
是蠶眠候相將麥熟初城南聞更好欲向滌塵裾¶
　　　又¶
疎拙從吾性幽閒快賞心斷雲隨鳥沒清漏隔花深聊¶
適吟中趣誰題漢上襟小庭成久坐茂樹有餘陰¶
　　　又¶
坐惜春將晩行吟日又西鳥皆忻競啄鶴只愛孤棲淡¶
蕩頻催煖㢘纎不作泥詩成詫朋輩絶勝竹間題¶
<pb:KR4e0173_WYG_015-21a>¶
　　　又¶
近侍元非吏瀛洲豈是衙有鶯皆喚友無樹不飛花㸃¶
易研清露希真咀絳霞從來輕世務不獨厭紛譁¶
　　　又¶
此日江南景吾思水竹居檻邊巢翡翠花底戲雝渠遊¶
客提壺處農家布榖初懐人邈難即誰與共襟裾¶
　　　又¶
節物隨時變浮雲任此心花香捲幔入草色閉門深感¶
<pb:KR4e0173_WYG_015-21b>¶
事空彈鋏懐賢每正襟留連未歸去斜日度輕陰¶
　　　又¶
厭俗俗難避望山山更西獨憐玉署靜時有白雲棲對¶
此花成陣何妨醉似泥好吟吾亦癖重和隔年題¶
　　　又¶
澹澹雲生暝陰陰日過衙小忩穿燕子髙棟拂楊花調¶
瑟絃流水醪醇斚泛霞出門即塵市車騎正喧譁¶
　　　又¶
<pb:KR4e0173_WYG_015-22a>¶
喜有同心友時來慰索居清談成欵洽髙誼正勤渠消¶
息占羲畫幽𤣥遡太初却憐寡昧者還此愧襟裾¶
　　　又¶
對景忽無語何人識此心尋花穿屈曲洗硯汲清深小¶
鼎時添火晴窓漫解襟踏枝何處雀攪碎一庭陰¶
　　　送余子華歸省¶
詔許寧親去爭看太史歸春深花霧重寒退栁風㣲越¶
嶺茶堪摘姚江鱖正肥因君動余興夜夜夢班衣¶
<pb:KR4e0173_WYG_015-22b>¶
　¶
　¶
　¶
　¶
　¶
　¶
　¶
　文簡集巻十五¶
