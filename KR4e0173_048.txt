# -*- mode: mandoku-view; -*-
#+TITLE: 文簡集
#+DATE: 2015-08-25 00:23:55.535099
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷四十八
<pb:KR4e0173_WYG_048-1a>¶
欽定四庫全書¶
　文簡集巻四十八¶
　　　　　　　　　　　　明　孫承恩　撰¶
　　祭文¶
　　　祭石齋尊翁叅政楊公文¶
惟公純徳異才古文奥學事業之著福履之隆厭世歸¶
全始終榮顯此公之所以為盛而無少遺憾者後生小¶
子不當以是瀆陳之維是天下之人以公之子之徳為¶
<pb:KR4e0173_WYG_048-1b>¶
命以公之孫之文為式推源窮本所以聞公之訃無問¶
識與不識俱出涕相弔而况某父子二世俱沗年誼歸¶
心龍門恩誼切至則區區之悲尤當何如臨風一奠以¶
罄鄙私而不自知僣䙝之為罪也鳴呼尚饗¶
　　　使交駐節蒼梧祭都諫俞厚庵館兄文¶
嗚呼人事靡常天命莫測禍福吉凶不可料臆嗟嗟崇¶
禮偉器盛年識敏才俊惟子之賢濶步長趨何所不到¶
逺迹促路古今共悼嗚呼崇禮惟子與我誼同弟昆瓊¶
<pb:KR4e0173_WYG_048-2a>¶
林曵裾玉堂肄文頃以王事同涉嶺海我愧淺薄惟子¶
是頼自秋歴冬歳忽更新與子周旋笑言日親王事未¶
竣我實憂懼期子共濟子忽我弃嗚呼崇禮故鄉迢逓¶
雲山漫漫羇旅之思同此慨嘆子常思歸若不可待今¶
則歸矣子復何在與子同來而不同還忍看輀車使我¶
涕澘嗚呼崇禮曩日之晨猶與子會笑言如常無少差¶
戾死生契濶俄頃之間靜言思之如梦寐然嗚呼崇禮¶
弟兄之情存殁之誼暾然此心敢有弗至左提右挈輔¶
<pb:KR4e0173_WYG_048-2b>¶
子以行靈其安歸無有震驚英邁如子豈即淪滅顧是¶
耿耿如在對越絮酒薄奠非子所歆鑒予誠辭嗅此一¶
樽嗚呼哀哉¶
　　　呉山驛别俞厚庵柩文¶
昨歳壬午季秋之初王事驅馳寔與君共嘗於兹地聨¶
舟而南日月㡬何忽此大繆痛君長往我幸生還乃復¶
於茲别君之柩與君同去而不同歸死生之隔萬里跋¶
涉漸及故鄉感昔念今肝膽如割大江北逝一水滔滔¶
<pb:KR4e0173_WYG_048-3a>¶
從此而歸亦君之志我當東騖與君殊途追送無由徒¶
有涕淚一觴奉告尚識此心嗚呼哀哉¶
　　　復命過維揚祭厚庵文¶
嗚呼是惟我厚庵館兄之殯而茲地即君曩日所謂新¶
治之别業也嗚呼昔予與君奉使南征也君嘗約我以¶
北上之日當過此樂飲三日而後偕往今我至矣而君¶
不見徒使我履君之地登君之堂思君之言撫君之柩¶
與君之二子相向一哭而已豈非天哉¶
<pb:KR4e0173_WYG_048-3b>¶
　　　復命囘祭厚庵墓文¶
嗚呼昃日沉淵逝水注谷我懷厚庵一往不復自君之¶
亡兩閱寒燠世事遷變如一更局君惟才賢人痛莫贖¶
帝錫寵祭光被林麓君腆於善而嗇于福猶藉茲榮以¶
慰耿獨君有嗣人謂我行叔卓立承荷我嘗是朂惟此¶
兩郎秀潤眉目天道久定殆其可卜我惟多難陽九㑹¶
屬自與君别憂苦併促喪母哭子備厯荼毒雖云茍存¶
意興敗衂昨以使事復走輦轂感事念君如刀刺腹幸¶
<pb:KR4e0173_WYG_048-4a>¶
此畢事得免罪辱再過君里敢敬以告維昔之來君在¶
空木今茲之至黄壤埋玉英英孤標恍其在矚將無聞¶
我一笑出肅凡今交誼如手反覆顧予何心亦蹈薄俗¶
有鬱斯阡濰水之澳我幸未死一過一哭¶
　　　祭張陽峰翰學内子宜人文¶
嗟宜人兮出名門性敏慧兮又靜温嬪華宗兮令善聞¶
奉姑嫜兮主蘩蘋相夫子兮執儉勤逮妾媵兮孔惠仁¶
端閫儀兮式家人膺封褒兮志愈敦被寶璐兮垂纓紳¶
<pb:KR4e0173_WYG_048-4b>¶
羌于于兮又申申婺星殞兮罹祻屯殱内助兮傷夫君¶
駕輀車兮當兹晨臨祖奠兮潔芳樽頌懿徳兮薦此文¶
　　　祭張太宜人文¶
維年月日具官某以清酌庶羞之儀致祭于誥封太宜¶
人張母胡氏之靈遙拜而言曰昔在京師交遊若林晩¶
得張子寔予所欽義屬通家獲稔賢母維子德業以慈¶
訓故嗟母夫人坤徳夙成淑慎柔嘉閨門典刑乃生賢¶
子克教克訓勵以問學迪以忠信我敬令子寔維英儒¶
<pb:KR4e0173_WYG_048-5a>¶
囘翔詞林鼎鉉是需子縻王朝母樂桑梓祿養豐盈蔗¶
境優裕昨歳之夏我復至京胥會令子悉其悃誠告我¶
母老歸養志切引領白雲涕泣以血誠達當宁移官于¶
南子心純孝甘寂棄喧促裝戒行鄉思鳥疾言歸拜母¶
承候顔色天人每違訃音忽傳荼毒令子交朋共嘆哭¶
地號天肝膽裂坼封章上陳聖心為惻恩寵優渥恤典¶
駢蕃我謂夫人福祉寔難我亦有母夫人之似棄我薄¶
養倐巳六祀我實庸鄙既㣲且卑有愧令子為母光輝¶
<pb:KR4e0173_WYG_048-5b>¶
夫人之休令子之孝我於顯揚祗用自悼惟自風木此¶
憾則同一觴敬奠痛攪心胸尚饗¶
　　　九卿祭張太宜人文¶
猗嗟夫人維徳之懿柔貞靜專坤道全備閨壼雍肅令¶
則令儀内外順治上下咸宜鷄鳴相勤蘋蘩供祭古有¶
賢婦夫人之似孕和毓秀賢子克生義方為教成子顯¶
名斷機勸學膽丸勵志古有賢母夫人無媿貤封既及¶
被服煒煌靡有驕矜謙約自將富而克儉貴而能恭文¶
<pb:KR4e0173_WYG_048-6a>¶
伯之母夫人與同母如夫人子如學士匪有是母曷有¶
是子顯顯令子詞林之英翊賛聖謨啓沃帝廷世之璠¶
璵時之麟鳯慈訓不誣産系斯重覩枝及根覩流及源¶
覩子之善必本母賢子爵既崇母養益厚福履康寜黄¶
髮眉壽家人元吉隂徳莫尊允矣夫人州邑尠倫婺星¶
隕芒大限忽及乗化而歸何怛何慽帝錫葬祭恤典優¶
隆有赫泉壤賁於無窮某等辱友令子亦或通家知賢¶
而慕聞訃而嗟縻職於茲走弔弗克遙致一觴以寓哀¶
<pb:KR4e0173_WYG_048-6b>¶
惻¶
　　　祭大司馬姚東泉先生文¶
嗚呼我昔髫歳巳熟公名慕公徳學寔吾典刑得公文¶
辭口誦手録無緣親炙竊比私淑後廿餘年我忝從政¶
公仕芳亨聲望彪炳内藴明哲外秉端貞逺識宏才邦¶
家之楨柄用既崇功業益偉北斗泰山寔勞仰止朝有¶
元老國有達尊上下繫望代無數人泉石闗心公乃厭¶
仕天不憗遺忽此長逝嗚呼哀哉我念先子昔官於閩¶
<pb:KR4e0173_WYG_048-7a>¶
實有遺愛哀切士民死職有祀國之令典久抑弗舉公¶
論莫顯公董學政顧懷而咨厥有名宦先子附祠公職¶
風化勸忠奬勤公非市徳我敢懷恩為親區區義弗能¶
巳感公念公酬報無以西廣用師公有大勛小子不敏¶
頌公以文勒功垂休國有鼎彛我言何為小子之私因¶
公令子千里緘致冐昧瀆公寔媿揚勵令子徳業卓偉¶
邁倫不我鄙夷視均弟昆仰公之生悼公之沒四十五¶
年俯仰倐忽雲山渺邈東望長嗟矢辭告公公其知耶¶
<pb:KR4e0173_WYG_048-7b>¶
嗚呼尚饗¶
　　　九卿祭大司馬姚東泉先生文¶
嗚呼越山嶔岑文江靚深藴靈毓秀乃生哲人有如公¶
者所以瑰竒挺特而絶類超群也昔公之為學也嚅嚌¶
道腴沉酣載籍發為制作精純炳蔚受業爭為及門文¶
傳廣於梓刻及公之登第也首歴郎署夙夜慎勤砥行¶
奉職表表搢紳荐陟藩省聲譽益起奮鵬翮於九霄騁¶
驥足於千里樂育才英講道論徳正學是程舉風教之¶
<pb:KR4e0173_WYG_048-8a>¶
廢缺俾公論之昭明公職㢘憲端已範物踐履氷霜操¶
執紀律奸貪由而革心仕路以之清謐公居岳牧施澤¶
布仁法令無苛政治有倫四野沐無私之甘㴻群黎歌¶
有脚之陽春公職廵撫鋤奸植良恩威並著大小畢張¶
宣王化於下國屹保障於一方乃佐司空乃總漕賦勞¶
謙有終不愆其度剛毅直諒端雅靖共繄徳業之日増¶
亶聲寔之並隆帝睠南邦奸宄弗迪疇咨命公汝往剗¶
滌公拜稽首受鉞以行征誅懷柔秋殺春生嶺徼為之¶
<pb:KR4e0173_WYG_048-8b>¶
底定炎海因而廓清帝旌茂勛召公入用付以六師之¶
權委以三邉之重韓范威名西夏震恐期抱負之盡展¶
慰中外之翹聳而公志薄軒冕興存丘壑堂開裴度之¶
綠野園寄温公之獨樂固明哲之髙致亦時事之叅錯¶
羣望未厭盛業未終尚屬公於再起而公巳厭世倐騎¶
箕而莫從此有識所以為公之憾而悲道之窮也然即¶
公之所就亦已卓然而名世生䝉寵渥之加沒荷恤典¶
之賜始卒顯榮泉壤光賁矧有令子詞林之珍方以文¶
<pb:KR4e0173_WYG_048-9a>¶
章輔國以道徳輔君是將建立殊偉盡發公之教而俾¶
公生平志願之畢伸則彼為公置憾者又何足云耶某等¶
久仰芳猷兼承令子念追趨之弗能驚訃音之忽至悼¶
生民之無祿嗟老成之殄瘁命巫陽而莫招躬執紼而¶
無地寓薄奠以將誠臨長風而隕涕嗚呼尚饗¶
　　　祭大中丞弓岡先生周公文¶
大江之西名士若林我晩登朝陪公下陳惟公誾誾志¶
行峻潔𢎞毅之資簡靖之節發軔賢科敡歴内外繼總¶
<pb:KR4e0173_WYG_048-9b>¶
憲臺想見風采鎮定浮躁消弭百壬岌嶪炳朗望崇搢¶
紳帝曰汝賢惟汝予毗遲汝績成大政汝畀士曰公賢¶
惟我帡幪蕙荃頼植蕭艾莫容人祝公福天奪公壽天¶
人相違斯理曷䆒嗚呼弓岡古人有云白頭傾盖交遊¶
貴知非新故謂我從公晩敢自附知荷公雅量而不我¶
遺論文訂交曰我其可擇述之委用及猥瑣昔公大父¶
抱徳隠淪公在幼穉顧復義深表徳酬恩爰著金石有¶
志未償早夜以惕昨狀授我屬我以銘具公誠孝感我¶
<pb:KR4e0173_WYG_048-10a>¶
涕零傳後信今實媿淺薄公則誤愛我弗敢却塵土汩¶
没執筆未遑負公勤渠若背負芒勉竭鄙思粗為論次¶
庶幾古人掛劍之義崇觴潔俎告公於㝠頌公莫周專¶
薦此誠尚饗¶
　　　祭學士姚明山文¶
嗚呼明山而止斯耶君之器度英偉莫伍尚友昔賢餘¶
子莫數君之問學既博而醇嚅嚌道腴淹貫典墳君之¶
才識時務通達技藝詞章乃才之末天既畀君兼人之¶
<pb:KR4e0173_WYG_048-10b>¶
資君克副之益以修為早承家學深培厚藝首對大廷¶
海内傾企盛大通顯君所固有建立勛庸名世不朽既¶
生之豐乃敓之遽其然其然天也曷謂嗚呼明山曩歳¶
之秋同君被命校文賢科各矢誠敬我病且拙藉君寔¶
多君識精敏事用不訛君於交遊知愛無幾顧獨於我¶
乃若孚契顓䝉似我曷當君心助君無能感君則深是¶
後無㡬我徃南都為别數月聞君憂居契濶逾年嘗一¶
遣使弔君尊人兼訊動履辱書報謝雅意勤渠有慨世¶
<pb:KR4e0173_WYG_048-11a>¶
途念我濶迂誼感予𠂻書存篋笥忍謂今日見君此事¶
嗚呼明山昨者歳暮遇君鄉人我為訊君計日治任自¶
冬歴春倐已炎暑不聞嗣音乃得此語失此俊傑士林¶
嗟咨矧我朴誠耿耿之私君𦵏何時勢違執紼遙寄一¶
觴臨風於悒尚饗¶
　　　祭徐南庄先生文¶
維年月日具官某以少牢酒醴殽羞之儀致祭于故南¶
庄老先生徐公之靈曰嗚呼士固有受知遇於早歳而¶
<pb:KR4e0173_WYG_048-11b>¶
懷之終身隔死生於歴年而視猶昨日雖未足同古人¶
之風義而惟其情愫之可質也然在世俗此意漫不之¶
重方且以為迂濶而哂笑厭棄猶氷炭之不入也嗟嗟¶
乎公昔予從先君子宦遊於兹因獲出公門下幾三歴¶
寒暑奉杖履而親謦欬也童子寡昧何有知識而辱公¶
奬許曰異時成就之可必也教誨諄切實異倫軰此予¶
受公之恩區區之私而非辭説之可盡述也契濶以來¶
公既長往先子亦逝而世事之變幻白衣蒼狗又何足¶
<pb:KR4e0173_WYG_048-12a>¶
以控執也我惟黽勉幸以不墜乃復竊祿於兹砥行懼¶
過謂可不負公教而獨悲夫欲起公一拜之無術也言¶
經公廬㡬為腹痛感念疇昔不能不愴然而於悒也惟¶
公老成學行醇朴古之所謂隱君子茲欲求公其人殆¶
不可以彷彿也賢者之後必昌以公遺休積而未發將¶
有徴於諸孫之成立也顧我勢力㣲薄無能一致其厚¶
未有以為報公者此鄙心之所歉然而媿怩也乃於兹¶
晨匍匐謁公之墓知非世俗所重顧此心之不容巳聊¶
<pb:KR4e0173_WYG_048-12b>¶
以罄夫萬一也宰木既拱宿草幾青而白髪蒼顔予亦¶
將老俯仰宇宙誠有感夫人世之倐忽也告公以辭公¶
其有知庶幾見予意之勤拳歆予酒之芬苾也嗚呼尚¶
饗¶
　　　祭曹定庵先生文¶
嗚呼大道既隠淳風日澆小才自矜為英為豪譾譾呫¶
呫曽不愧恥豈復知有大雅之士卓哉我公喬岳巨山¶
屹然靜重鎮彼浮頑早登甲科荐歴内外司憲於浙焯¶
<pb:KR4e0173_WYG_048-13a>¶
著風采中年厭仕勇退急流讀書鼓琴樂此林丘跡晦¶
名彰身窮道泰庶幾屢空澹然物外齒隆徳劭望重禮¶
卑鄙薄淺夫見公意灰熈熈堯民堂堂大耄清節雅度¶
搢紳視傚天不憗遺嵗值龍蛇木稼山頺賢人嘆嗟嗚¶
呼哀哉我惟鯫生誤䝉奬識淺陋無似寔荷公徳我嘗¶
卧病公來視予坐予小樓慰言勤渠蔬圃草堂公足兩及北¶
窓宴眠笑詠盡日童子把筆學人語言公惟誤愛謂我¶
能文安耆採蘋俾有序述得我謬作喜動顔色辱以題品¶
<pb:KR4e0173_WYG_048-13b>¶
於古孰宗假之歳華將無與同顧是區區我豈自昧誘¶
掖以進寔荷至意此言猶昨耿耿於中公今云亡請教¶
曷從嗚呼哀哉茲歳之春我欲北上兩錫雄篇益荷教¶
奬我言别公再登公堂惜别欵我飲我以觴公嘆曰嘻¶
子歸何時吾以年耄見子無期惟是盛年子善自愛勉¶
子所業以究逺大再拜稽首感矣公云願公福祉永慰¶
我人公復自笑子意則雅未聞世間有不死者公固曠¶
逺我頗懷疑猶幸不然歸及見之瞻依徳容久未即出¶
<pb:KR4e0173_WYG_048-14a>¶
悄悄歸舟寔用愴惻一去未朞訃音忽傳孰謂曩時果¶
訣終天嗚呼哀哉公曽屬我樂丘之作小子何人敢弗¶
以諾謂當却寄以復斯言坐是冗懶遂致遷延一病京¶
師展轉兩月塵土汩人益廢舊業樂丘之許我弗克終¶
區區之心以此負公嗚呼哀哉我聞大賢處死之際視¶
厥衆人必有所異聞公易簀精神凛然生平所飬於此¶
可占公身雖亡實未嘗泯豈伊瑣瑣與物同盡正氣煜¶
煜化為白虹斂其真純返於太空生榮死哀公則奚憾¶
<pb:KR4e0173_WYG_048-14b>¶
失我典刑後世之嘆惟公盛徳作者有銘惟公製作後¶
世法程序述以傳俾無散佚小子不敏願與有責幽幽¶
空山黯黯寒雲籲公此詞寜不我聞¶
　　　祭外父呉一齋先生文¶
維公操履强毅志性朴寔靡有媕婀庶古遺直早登仕¶
版欲大有為不樂俯仰中乃乞歸丘壑婆娑享有壽祉¶
酒榼詩囊天隨栗里一朝厭世歸乘白雲哀切黨閭悲¶
動搢紳某以愚庸義叨半子豈惟恩慈過䝉器許期我¶
<pb:KR4e0173_WYG_048-15a>¶
勉我我媿莫能敢不自勉以累公明在身大閑忠孝亷¶
恥報公慰公庶幾在此老成已矣誰復繼之侃侃我公¶
曷有企之契濶死生見公無日感念今昨徒有涕拭崇¶
肉于俎載酒于巵寓辭一慟豈曰我私¶
　　　祭顧東江先生文¶
嗚呼才之在世我弗克知生也孔完發也孔時既完既¶
時意天所厚謂當得志而大行庶抱負之克究云胡不¶
然中更差池譬密雲而弗雨卒抑遏而弗施迨夫事理¶
<pb:KR4e0173_WYG_048-15b>¶
之既明若天意之終在然時去而莫追顧斯人之何頼¶
也嗚呼公乎紹古之學超世之文昌黎雄偉歐陽粹純¶
虎視詞林鵬鶱藝苑大貝南金聲光日烜編摩史舘啓¶
沃講筵唐虞所授鄒魯所傳乃司文衡乃典邦禮優游¶
廟堂海内傾企夫人能知亦復能言我之頌公不當以¶
是凟陳也嗚呼公乎我所惜者公之博究時宜通達國¶
體可以潤澤乎黎元經綸乎一世夫何行半途而輙阻¶
㑹將至而隨違雖名位之巳顯而鈞軸之未歸使公平¶
<pb:KR4e0173_WYG_048-16a>¶
生抱負百不一售昌黎用而不相歐陽相而弗久此固¶
世道之所闗而古今之所同咎也嗚呼公乎昔在辛巳¶
天日晦䝉蜂騰蝟興䜛言訌訌明哲保身遵飬韜晦雖¶
盛徳之無損顧事理之何謂閒裴度於綠野老温公於¶
獨樂豈時運之多乖顧天人之叅錯逮歳戊子天日再¶
清公當復起仍位貳卿庶士論之少慰卜吾道之卒行¶
而泉石盟存莫遏裴丞之欲去龍蛇歳值隨嗟温公之¶
長逝矣此人才之在世其出處遇合予之所謂不可知¶
<pb:KR4e0173_WYG_048-16b>¶
反覆天人之際為世道而深悲也嗚呼公昨屢䟽請老¶
明農勇决之志上與天通俞㫖未下復當北上君臣之¶
義公弗敢讓是冬之仲我適南還遇公於途慰勞訊安¶
義公之行髙公之退匆匆數言隨復解袂公笑謂我子¶
到有期我行遄歸爭子速遲葺子草堂釀子清醑遲予¶
候予共子容與顧斯言之在耳日望公以南轅曾幾何¶
時忽以訃傳嗚呼哀哉我以淺薄託公姻誼念予先人¶
知奬深至期白首以相從何一朝之遽棄奠公哭公辭¶
<pb:KR4e0173_WYG_048-17a>¶
以為誄既以悼公功業之弗竟抑以白吾懷感之私之¶
一二也¶
　　　祭周北野先生文¶
維年月日具官某以觴豆之儀致祭于北野老先生周¶
公之靈曰昔歳庚寅公病床褥我時北上入别欵曲逮¶
予歸來公巳不祿山頺梁壞曷仰曷矚㷀㷀二子奉治¶
命告述告拳拳以不朽屬我聞驚惕撫已局蹙感念今¶
昔若刄刺腹追惟曩年公手編錄世鳴有集欲鍥之木¶
<pb:KR4e0173_WYG_048-17b>¶
須我鄙作以弁珠玉自我之諾更七寒燠雖嘗涉筆故¶
紙成束未及報公坐是碌碌奉教弗敏罪過莫贖公不¶
我絶存記昔宿陋劣曷取奬愛深篤義當酬知其敢弗¶
朂謹為撰次條貫粗屬爰用聊陳二稿併瀆惟公之賢¶
清節邁俗再惟家聲詩禮逓續合紀名筆以播芬馥顧¶
予何人秪為公辱靡靡世風日薄而促我惟老成一徃¶
不復淺尠非禮觴豆酒肉奠公哭公有淚盈掬嗚呼哀¶
哉¶
<pb:KR4e0173_WYG_048-18a>¶
　　　祭楊季玉文¶
嗚呼玉齋而僅止於是也今日何日吾乃見君有此事¶
也登君之堂不見君容而徒見君之殯徒使我寄遐思¶
於沒世也嗚呼玉齋昔君昆玉暨予弟兄交好無間十¶
餘年間痛吾兄之先殂何老兄之亦繼也驚契濶與存¶
亡何人世之倐遽也嗚呼玉齋以君之才賢而未獲沾¶
乎一命以君之器宇而不獲躋乎中壽長算短日逺跡¶
促路而人生亦真何足恃也嗚呼玉齋子近者葺搆園¶
<pb:KR4e0173_WYG_048-18b>¶
亭甫成而子巳病無緣與子嘯傲於其間遺形骸而一¶
醉也意子之英氣豈即泯滅風清月明之夜庶幾神遊¶
於茲而惜吾與子幽明之隔異也嗚呼玉齋子之令嗣¶
昨以君後事屬我為不朽計念君嘗愛吾文矣吾獨悼¶
夫不能為子生前之文而乃為君死後之誌也又恨吾¶
筆力衰䬃思致鄙庸恐無能盡君美善之一二也顧不¶
讓而覥顔為之姑以盡夫區區子其有知亦或讀之冁¶
然於下地也具一觴以奠君併以是告感念今昔誠不¶
<pb:KR4e0173_WYG_048-19a>¶
覺夫涕泗之交墜也¶
　　　祭湯雪懷文¶
維年月日具官某以觴豆庶羞之儀遣子克紹致祭于¶
雪懷姑丈湯君之靈曰昨君卧病書來告予自言沉疴¶
當遂永訣欲我鄙作以納諸幽宅尤兾速為一讀瞑目¶
我適小恙寜神靜居念君勤拳亟起秉筆粗陳草具越¶
宿已成謂欲使君一讀而喜開釋憂鬱病其或瘳而我¶
繆文寜惟覆瓿匆匆緘發畀之長鬚未及出門忽聞君¶
<pb:KR4e0173_WYG_048-19b>¶
訃有孤此意惋嘆失聲爰以兹晨遣兒呈納朗讀以告焚¶
之柩前猶媿鄙庸莫稱雅意薄陳祭奠併述區區君如¶
有知尚其歆聴嗚呼哀哉¶
　　　賜告歸家祭先文¶
嗚呼世家子孫多弗克類縱肆怠荒以迄覆墜惟我先¶
世奕葉數傳罔顯于位詩禮弗愆迨我皇祖發身儒業¶
皇考承之益大以烈哀哀我考教育勤劬日望于成昌¶
大門閭自念蠢庸早罹多故綿薄弗堪未立巳仆上玷¶
<pb:KR4e0173_WYG_048-20a>¶
先徳中夜以興恒懼優遊卒於無成隂相黙憐扶持誘¶
掖夙夜黽勉克至今日念我皇考祿養莫追以兹負痛¶
百年之悲况是伯兄亦復長逝骨肉衰謝我亦何恃嗣¶
承之責萃於冲人念我骨肉肝膽如焚人亦有言父子¶
兄弟而我何為中道捐弃得告歸來庭室凄凉頫仰今¶
昔怛焉内傷我生何辜遭此荼毒天不可問盡此一哭¶
　　　展墓祭告文¶
惟余冲人孱劣無似仰承遺緒恒懼弗堪朝夕戰兢罔¶
<pb:KR4e0173_WYG_048-20b>¶
敢忽易黽勉自立克底於茲竊祿王朝致身禁地寔藉¶
先徳敢曰巳能庶㡬家聲不致失墜期於光大對越前¶
人得告言歸謹謁窀穸退修初服桑梓是依言念終天¶
追慕無及昊天莫報五内如焚式陳明薦撫心長號惟¶
兾斯言達於下地嗚呼巳矣曷其有終¶
　　　祭伯父訥庵墓文¶
昔余冲人㓜失所怙零丁孤苦誰其相余時惟我公先¶
考是念曰此猶子教愛實深黽勉弗皇克底成立方期¶
<pb:KR4e0173_WYG_048-21a>¶
歸侍少竭孝思天何不仁復奪之遽縻祿於外莫獲扳¶
號病弗問安斂弗哭視惟此一念耿耿終天公多子孫¶
福非不厚公年幾髦壽非不崇生順死安亦復何憾老¶
成徂謝後死之恫茲者䝉恩言歸桑梓敬修薄奠拜掃¶
封塋慨想音塵恍然如在頫仰今昔有淚滂沱公其有¶
知鑒此誠意¶
　　　祠堂成告先文¶
君子將營宫室必先家廟昔我考盖嘗有志而未成承¶
<pb:KR4e0173_WYG_048-21b>¶
恩仰荷遺休嗣守先業勉勤堂構亦既安居而獨於祀¶
先之所乃尚缺焉匪惟踪跡之靡常寔以公私之多故¶
因循茍且閲歴歳時慚疚厥心不遑啓處茲特於正寢¶
之東稍拓舊規用搆新室雖淺隘檏陋未盡禮制而幽¶
靜明潔足稱神棲即今日奉我四世主於其内而始祖¶
别祀以俟祧主之附仰惟我祖我父臨之在上俯垂庇¶
佑昌我後人俾克世承有永無替謹率族人子姓以剛¶
鬛柔毛之儀用申䖍告仍以我長兄守齋附尚饗¶
<pb:KR4e0173_WYG_048-22a>¶
　　　甲午秋克紹男與友仁從孫赴試告祠堂文¶
嗚呼所貴乎世家者非前賢無以遺非後賢無以繼也¶
祖宗有餘休矣其心孰不欲承傳之無替也其有弗能¶
綿延乎世澤者固其後人之弗類也惟我孫氏積善而¶
為仕族盖有年矣近復發於吾祖抑齋再發於吾考雪¶
岑而以徳以位食之者尚未既也惟孤早年寡學淺知¶
然一戰而遂㨗秋闈因忝登第以叨祿仕匪孤之能固¶
吾祖吾父遺愛之所存抑且為隂佑而黙啓也筮仕以¶
<pb:KR4e0173_WYG_048-22b>¶
來慎守道義不敢過求寵榮者亦欲留有餘不盡以為¶
我子孫憑藉之地也只今早衰多病老境駸駸山林興¶
長將返初服箕裘之紹欲於後人而是畀也時俗迫隘¶
匪克列於衣冠其何以自立而不及於顛躓也世徳顯¶
晦之所由門祚盛衰之所係此某之所以深憂而豫計¶
也二子幸已長成知其寡學未堪而私心兾望今兹大¶
比之行寔願其僥倖萬分之一二也惟我祖父有靈其¶
尚扶持誘掖於㝠㝠或庶幾乎克濟也區區勤懇之私¶
<pb:KR4e0173_WYG_048-23a>¶
固不憚辭之諄復緬思音容忽不覺夫澘然而隕涕也¶
　　　祭亡室呉孺人文¶
維年月日具官某將以明日二十日乙酉塟吾亡室勅¶
封孺人呉氏於蟠龍塘祖塋之側用具羊豕酒殽率諸¶
子暨家眷等致奠哭而言曰嗚呼有鳥比翼言飛于天¶
有魚比目言潜于淵大限忽臨變起不測迅飇驚波永¶
以相失嗚呼吾妻念吾與子束髪締姻共子苦樂久從賤貧¶
三十三年何所不有契濶死生如一反手嗚呼吾妻吾¶
<pb:KR4e0173_WYG_048-23b>¶
生與子恩情實深子知我志我知子心我性癖迂事毎¶
多悔子豈不諒我實抱媿嗚呼吾妻惟子明慧我寔不¶
如相左右我有同輔車自願此生與子偕老豈期願乖¶
弃我中道自子之沒家務倥偬靡主靡持心誰我同嗚¶
呼吾妻子昔病革聞有遺言子見則逺我實子憐我今¶
中年齒日向逝顧此重大實有弗易子未獲子痛汝不¶
忘姑徐圖之茲焉未遑嗚呼吾妻子常謂我世圓人缺¶
庸詎知夫子已永訣嗚呼吾妻有聚有散常理固然而¶
<pb:KR4e0173_WYG_048-24a>¶
我與子寜能久全所獨念子生也勤瘁逸弗償勞遂以¶
沒世嗚呼吾妻輪廻之説將無有徴與子為期結再世¶
姻子之性靈豈即泯滅聞予兹言能不我慊今夕何夕¶
月出星稀靈輀將駕兒號女啼酹汝送汝永即𤣥宅吾¶
言有盡吾痛何極¶
　　　赴京告祠堂文¶
恩以庸愚䝉恩被命昨由南翰濫擢宫詹便道過家展¶
謁桑梓絆茲塵冗蓂莢再更王事有程不遑寜處來月¶
<pb:KR4e0173_WYG_048-24b>¶
二日是用啓行瞻戀先祠無任悽愴仰祈隂祐罔有害¶
災念恩才拙性迂寡趨時好出處之義恒切兢兢敢務¶
貪榮上玷先徳終期止足歸老丘園謹白此心伏惟明¶
鑒¶
　　　祭嫂氏文¶
昔吾父生我兄弟二人兄配嫂氏我娶吾媍平生手足¶
互相為依早歳艱辛四人所共兄既長逝吾媍亦亡吾¶
與嫂氏俱看白首我幸從仕日漸亨通逝者之思時切¶
<pb:KR4e0173_WYG_048-25a>¶
感悼昨來都下别嫂七年嫂時寄聲謂我亦老田園之¶
樂胡不乞身滯留於茲未即能去兾遲歳月歸見有期¶
豈意變更忽以訃至嗚呼哀哉念嫂早孤復喪吾姪命¶
既蹇薄業亦未充所喜有孫孫復有子四世相見少慰¶
苦心後事未期其任在我為位以告薄奠一觴惟靈有¶
知尚此歆顧嗚呼尚饗¶
　　　重脩南京翰林院告土地祠文¶
公署歳久脩葺弗時風雨振凌復即頽壞垣墉破缺棟¶
<pb:KR4e0173_WYG_048-25b>¶
楹傾欹上漏旁穿日漸以弊不有繕治後將益艱卜日¶
維良興工伊始惟神保佑俾無害災謹以清酌庶羞用¶
伸䖍告尚饗¶
　　　遷土地祠成祝文¶
頃者繕修公署爰因神祠湫隘弗稱相度易置背晦就¶
明階級崇堅塗茨完好靜深蠲潔無有囂喧水竹清幽¶
扄鑰惟謹謹以今晨歳之除夕爰修歳事奉安神位併¶
告卒功惟神降祥永垂覆佑尚饗¶
<pb:KR4e0173_WYG_048-26a>¶
　　　沔陽遺慕祠祭先考文¶
具官孝男某以使事至楚取道沔南敬謁我顯考中憲¶
大夫延平知府贈少詹事兼侍讀學士雪岑府君祠下¶
以牲醴之儀致祭拜而言曰昔在乙已之歳我考來牧¶
茲土孤當髫齡實侍親慈俯仰乾坤五十四載緬惟我¶
考徳政在人孤㓜無知邦人能誦並祀名宦輿論之公¶
孤以庸愚仰藉休澤遭逢明聖有服大廷迢逓湖湘欽¶
承簡命王事既畢得展寸私假節來過舊遊如夢此邦¶
<pb:KR4e0173_WYG_048-26b>¶
人厚不孤鄙夷走迓喧呼我公之子獲從父老及此士¶
民感昔道今同此嘅嘆新祠鼎建當道之賢匪私之循¶
實示風化拜瞻几席永感終天莫叩音容五内摧割念¶
孤孱弱多病早衰無補清朝有沗嚴訓庶幾晩節不負¶
此心式篤明禋伏惟昭鑒¶
　　　先考入祠鄉賢瞻謁祭告文¶
欽惟鄉賢為祠祀典式重文廟宫墻風聲竦動吾松¶
為邦泖峰鍾英賢哲代出霧滃雲蒸漢晉以來於斯為¶
<pb:KR4e0173_WYG_048-27a>¶
盛迨入國朝尤多先正奉祀不黷代惟數人僅僅者何¶
肇稱惟殷洪惟我考寤寐前哲風節自厲仁誠及物仕¶
轍所經遺愛特祠名宦紀績歴歴可稽松有郡乗休嘉¶
具載獨於鄉祠似若有待公論積久令典聿興學校之¶
公有司之明某顯揚無狀知守先志罔敢要譽聴其自¶
至茲適歸田乃逢盛舉名實允孚克堪豆俎崇祀自今¶
好徳將同百千斯年並美諸公風化匪私永懷垂裕瞻¶
謁几幃更切呼籲嗚呼尚饗¶
<pb:KR4e0173_WYG_048-27b>¶
　　　鄉賢祠祭贈大學士徐公文¶
山川出雲為雨為澤膏沭下土輔天生物此雨澤之功¶
而實山川之為也翁積徳累行斂耀含輝出佐花封雖¶
未大究厥施而慶善昌隆篤生令(闕/)　　　　秉鈞執¶
樞左右天子以賛太平之業令子之功即翁之(闕/)¶
　　追配往哲列祀鄉祠血食後世豈非義之(闕/)¶
　以老病目𤯝不能躬瞻廟貌謹遣男克𢎞(闕/)¶
淺尠之儀適為煩䙝唯翁其鑒之¶
<pb:KR4e0173_WYG_048-28a>¶
　　　祭春洲呉公文¶
曰惟君情懷暢朗意氣真淳表裡一致物(闕/)　　　辱¶
君知自弱冠始業則同門居則同里(闕/)　　　　滯膠¶
庠晩以貢薦分教荆襄予曩使郢屈¶
　¶
　¶
　¶
　¶
<pb:KR4e0173_WYG_048-28b>¶
　¶
　¶
　¶
　¶
　¶
　¶
　¶
　文簡集巻四十八¶
