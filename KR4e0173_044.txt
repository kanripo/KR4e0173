# -*- mode: mandoku-view; -*-
#+TITLE: 文簡集
#+DATE: 2015-08-25 00:23:55.465555
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷四十四
<pb:KR4e0173_WYG_044-1a>¶
欽定四庫全書¶
　文簡集巻四十四¶
　　　　　　　　　　　　明　孫承恩　撰¶
　　雜志¶
周威烈王二十三年韓趙魏三家共分晉國遣使請侯¶
封於王朝王召諸大夫問焉司馬子魚曰自我蒼姬不¶
振天下莫復宗周僣紊王章不特三家也兹猶幸其請¶
不請自立亦孰能禁即若醜之其曷以逞不如許之彼¶
<pb:KR4e0173_WYG_044-1b>¶
必德我王將許之仲孫昭子繼至王語之故昭子曰誰¶
語君此言者必爾天下無周矣夫名分者天之秩也君¶
之柄也慎所執以御羣下茍自壞矣誰復與守且弊不¶
可滋亂不可長君亟圖之其無赦王悟足地曰咄哉而¶
子魚也不穀誠不能隐黙以長亂滋弊為我先君文王¶
武王羞昭子之言良是予曷敢不勉於是命行人告於¶
諸侯曰昔我先君武王既定天下衆建侯國其命辭曰¶
世篤忠貞翊戴王室列國茍有難王室亦為爾恤矧惟¶
<pb:KR4e0173_WYG_044-2a>¶
弟昆其敢弗弔載在盟府太史藏之我二三冢君亦克¶
世守靡敢失墜豈惟我王室之利亦惟我二三冡君社¶
稷是賴乃者天降割于晉晉用多難韓趙魏三氏實晉¶
世臣夷滅其君剖分其地我唐叔遂以不祀思惟文公¶
悼公益多勤勞著勣於上下其何可忘三陪臣兹用殄¶
滅復要求於寡人僴然惟其意而莫之忌彼曾是有我¶
王室與二三冢君哉寡人實用不寧兹將乞我文王武¶
王之靈尋師於大梁之墟以問三陪臣之罪求唐叔之¶
<pb:KR4e0173_WYG_044-2b>¶
後而立之庶弗替我先君命我二三冢君亦惟無替我¶
先君命與乃祖乃父之休相予一人同恤晉國之難天¶
幸徼福於晉克有成績續其命於垂絶凡我友邦冢君¶
與有榮顯弗替厥初同保社稷光昭先君之令猷寡人¶
之願也皇天后土實聞此言惟二三冢君圖之於是諸¶
侯敬承天子之命各以師從晉用復祀君子曰當三家¶
之請命也為王室計者能以是大義諭諸侯激發之孰¶
不響應者王靈可振周道可復興乎而乃自安委靡惟¶
<pb:KR4e0173_WYG_044-3a>¶
其所欲不敢少拂逆焉以是為取悦之資不振甚矣其¶
遂凌遲以迄於亡也宜哉綿延復百餘祀者先君之澤¶
也然亦幸矣吁¶
秦皇帝之作阿房也盡天下之良材楩楠杞梓大可蔽¶
屋隐牛者以山積有容成者計其數有大章者規其制¶
捄之度之工倕者百人焉斵之削之離婁者百人焉雕¶
之鏤之般輸者百人焉至奔走服役亦皆絶世之藝運¶
斤成風鋸屑成雨數年而功成開闔陰陽軒豁天地切¶
<pb:KR4e0173_WYG_044-3b>¶
摩霄漢蔽虧日月峥嶸偉麗莫可名狀而東郭有賤工¶
者操鈍斧削數寸朽木支其文礎之下曰備其缺也偃¶
然自多其工陶朱之室盡天下之奇寳明月之珠徑寸¶
夜光之璧盈尺球琳琅玕璠璵琬琰莫不精射天日氣¶
蒸雲霞而北里之窶人碎瓦礫磨礲之跡門獻曰願充¶
君遺嗚呼自有經籍以來性理之學發明於濓洛闗閩¶
殆無餘藴矣而世之陋儒慕其名之美竊取前人緒言¶
東補西緝妄然以理學自處曰足先儒之所未也其視¶
<pb:KR4e0173_WYG_044-4a>¶
前二者相去能㡬何哉¶
佛老之道髙矣美矣然而無用也佛老者見世之膠膠¶
擾擾耽冥桎桔於事為之末營營焉至老死不悟厭且¶
苦之故為一切擺脫謂萬事悉皆假合謂此生且若贅¶
疣謂乾坤之大萬世之久若泡漚電影猶且欲一切空¶
之而何富貴利達之足云要在超然特立絶不與世相¶
嬰彼其俯視一世耽㝠沉溺者真不啻䖝蛆之叢糞壌¶
嗚呼是其所以為髙且美者而吾亦為是信其為髙且¶
<pb:KR4e0173_WYG_044-4b>¶
美也雖然宇宙之間民物之夥必有所撑立楨幹於其¶
間者而後天下得以立民物得以安也天下之事誠浩¶
繁矣其當然者乃世道所係不可缺者而其情慾波靡¶
聖人固有禮義以防閑之佛老者不問其是否而併欲¶
絶去即使世有一二猶未病茍人盡佛老則天地民物¶
亦何所賴而世道亦何所底止造化且㡬息矣¶
甚矣學之日益以陋也予嘗泛觀乎天下凡有所挾者¶
率自矜耀欺人以成其私晨起倚市售貨百物者孰不¶
<pb:KR4e0173_WYG_044-5a>¶
自譽已物之美彼其是非之心曷嘗不明也而姑為是¶
以求衒至於百工技藝大小美惡紛然其不齊而莫有¶
不然者是故工則詫其藝之巧毉則詫其業之精卜則¶
詫其術之神嘵嘵然幸人之不知以求一日之售以至¶
三家之市倚歌獻笑者争妍競好盼盼焉日兾人之一¶
顧嗚呼此其為心何如也夫吾人之為學非可以是律¶
也茍不務實得於巳而亦徒事口語之末與人較一日¶
短長大言無實以求濟其私則與是亦何以異而舉世¶
<pb:KR4e0173_WYG_044-5b>¶
且安之甚矣學之日益以陋也噫嘻悲矣¶
南海有文蛇焉鱗甲晃耀射日作金色腹斕斕如錦綺¶
一躍可數仞口吐氣成五色文行行然自多聞東海有¶
神龍焉徃觀之龍方作蝘蜓卧視其色黯然耳蛇行行¶
然謂龍莫已若稍逼而近之一躍數仞嘘其氣五色文¶
龍漠弗之顧蛇謂龍果伏已也益觸之狎侮之龍乃翻¶
然起嘘氣成雲下上薄乎𤣥黄間天地晦㝠雷電交至¶
雲雨霮䨴百里山谷震撼蛇大慚沮縮入崖下以死嗚¶
<pb:KR4e0173_WYG_044-6a>¶
呼人有以小才自衒而欲輕大道之士不可比類於斯¶
哉¶
吳人有好古器者掘地得斷劍焉土蝕翳甚吳人謂干¶
將莫邪也愛之至珍襲之楚丈人聞而請觀焉吳人怒¶
其易也拒之曰此希世奇寳何褻也即欲請必齋沐後¶
可丈人如其言及出之則三尺枯鐡耳强磨礪之卒無¶
異丈人胡盧笑去嗚呼士有守僻陋之見與凡有所挾¶
持輙顓顓然自以為是者皆吳人之類也使識者見之¶
<pb:KR4e0173_WYG_044-6b>¶
有不胡盧笑去哉¶
甲父成善相馬齎千金適薊市駿薊馬多天下甲父成¶
視肥且大者毛澤者色純者市以歸自謂薊無留良矣¶
其友義渠昭視而駭曰噫駑耳何駿也薊産詎止是他¶
日義渠昭得馬以歸&KR0008;而駁毛弮然且瘠甲父成笑之¶
飼䬴數日試之並衆馬而馳矯首長鳴騰驤奮迅衆馬¶
跼䠞無敢争甲父成大慚終身不敢言相馬嗚呼狥外¶
而遺内相馬且不可矧相天下士其有不失士哉無眩¶
<pb:KR4e0173_WYG_044-7a>¶
於外則真駿真士得矣¶
昧昧我思之使予之心汚且濁者誰歟昏且塞者誰歟¶
火而燥者誰歟氷而寒者誰歟紛如亂絲者誰歟膩如¶
稠脂者誰歟天飛者誰歟淵淪者誰歟懦不可立者誰¶
歟飄飄無所定者誰歟嗚呼曷由濯以江流乎曷由劈¶
以神斧乎曷由燭以大明乎曷由沃以凉颸乎曷由曝¶
以烈日乎曷由割以干將莫邪乎天飛者曷由抑之使¶
卑乎淵淪者曷由抗之使髙乎曷由貫之以百鍊之精¶
<pb:KR4e0173_WYG_044-7b>¶
金乎曷由鎮之以干城底柱乎嗚呼敬乎義乎克巳私¶
乎慾必懲乎忿必窒乎操存乎涵養乎勤問學乎庶㡬¶
所以為治者乎嗚呼噫嘻勉矣¶
伯昬氏取友得辟閭氏甚歡飲非辟閭弗樂也謀非辟¶
閭弗愜也語非辟閭弗告也伯昬有怨家多貲要辟閭¶
氏誘以貨辟閭氏利之悉以伯昬事告伯昬竟坐罪死¶
辟閭猶日至其門號且哭曰天乎孰殺吾友也嗚呼山¶
岳之髙江河之深猶可得而測也有若人心之險孰得¶
<pb:KR4e0173_WYG_044-8a>¶
而窺之辟閭之事可畏哉雖然是為取友言也茍吾之¶
所以自處者莫可疵焉則雖有百辟閭惡得而禍巳也¶
是以君子貴自檢¶
巫覡以絺帕䝉首餙鬼臉角觺然也齒呀然也睛煜然¶
也被虎豹之革嘯且呼執盾踉蹡而舞兒童見之謂真¶
鬼也恐怖辟易不敢視人則弗懼葢知其固人耳嗚呼¶
世之假外貎作威勢以凌蔑人而實無所能在兒童無¶
識則可欺耳欲識者之敬且畏也難哉¶
<pb:KR4e0173_WYG_044-8b>¶
天下一屋也屋必有棟一舟也舟必有舵是故天下之¶
事必有擔當負荷之者羣然而居紛然而議求其擔當¶
負荷之者莫知誰焉屋無棟舟無舵不至於傾敗沉溺¶
者尠哉¶
璇臺九層薄星辰而出風雨欄楯堅整陛級峻固弁冕¶
巍峩揖遜於上仰睇之若神人然優人樹數尋之木緣¶
之若猴獮立於杪末折旋雅舞備極諸態過者神竦彼¶
方囂呼四顧揚楊然自矜其能而不顧虀粉於其下嗚¶
<pb:KR4e0173_WYG_044-9a>¶
呼世之居髙位者欲人視之如神人乎欲人過之為神¶
竦乎¶
情者聖人所不能無也世乃有為忘情之論者何哉異¶
端之説也予平生為情所累前以哭子過痛病嗚呼釋¶
老之教固謂沉溺苦海自彼視之牽情者不㡬於惑耶¶
夫釋老非人耶而何與人異也彼特憫夫世之沉溺不¶
能自解釋者無可以處乃為一切决裂離叛强為擺脫¶
以超然無所係累為髙自謂了死生之變於凡天倫之¶
<pb:KR4e0173_WYG_044-9b>¶
重人心所不能已者率以無情處之泛泛然若浮槎斷¶
梗之徃來相值於江湖之中既去而莫之念也予惟以¶
情累無以遣去嘗欲以其說自廣雖然吾聖人之教則¶
有矣恩義必篤倫理必厚必欲其綢繆固結而不可解¶
散然而有節也是雖親喪大故極其痛而亦不踰其制故¶
毁生者視不孝等而閨門之中慈不勝孝喪明者君子¶
非之則牽情如予不惟為彼釋老所誚亦吾聖人之教¶
所不與也若夫卒不能忘情者則固出於天理人心之¶
<pb:KR4e0173_WYG_044-10a>¶
真切自然之義而為佛老者不得吾聖人禮義之教以¶
為之主乃併欲一切斷除若利刀快刃一截兩斷更不¶
留念夫其達死生之變固可以砭溺情者之蔽然矯枉¶
過正牽其道終為寡情薄義毁人倫滅天性驅生民於¶
禽獸之歸此則大亂之道也是故君子罪之¶
堪輿家之說漫演矣為福後計者誕也子程子固常非¶
之然亦有培根則枝葉茂之語無乃少恕將復為彼自容¶
之地耶夫所謂卜其宅兆者何也為死者也今夫愛一¶
<pb:KR4e0173_WYG_044-10b>¶
物者置之必致其謹矧奉吾親之遺體而置之可不謹¶
乎仁人孝子不忍死其親曰吾親偃息於是也茍非其¶
地或土脉之磽确或風水之激射或將為道路為城邑¶
為溝渠有人心者寧忍聞之是故必謹於此俾吾親魂¶
魄永安蔑有患害而後始慊於心此固仁人孝子愛親¶
之至情也而他不與焉¶
毉雖一事而取喻則逺予少時聞前軰云昔者良毉之¶
治病也其病之甚者必請更召某某羣議至則參互斟¶
<pb:KR4e0173_WYG_044-11a>¶
酌以擇夫是靡忌尅焉故所治多愈今之毉則不然其¶
治病也不問難易必專之曰惟予也莫予亂然既藥而¶
罔效病家恐則更謁毉欲使共事彼方怒其弗巳專也¶
又恐繼者之攘之也力非之而後至者亦思非有以大¶
變其說無以自表見故悉反之病家既無所主惟付毉¶
手既又見其亦罔效也更謁毉至則又思有以變前說¶
於是寒熱隂陽表裏虚實紛然頓異卒之元氣盡索以¶
死而三毉者又各諉曰弗專任耳病家亦懵然無所歸¶
<pb:KR4e0173_WYG_044-11b>¶
咎嗚呼天下事非一人之見所能盡吾亦惟其是者而¶
左右之以求濟耳而自用者乃欲必出自巳盡廢衆説¶
而獨行已志卒至僨事者多矣寧獨毉哉寧獨毉哉悲¶
夫¶
老子曰天下營營皆為利來天下攘攘皆為利徃嗚呼¶
利之犇走天下之人也久矣單夫窶人逐毫末以延旦¶
夕命者固其所吾獨惡夫世之酣㝠之徒得巳而不巳¶
者也天之生我固無飢餓死之理故古之窮人莫回憲¶
<pb:KR4e0173_WYG_044-12a>¶
若然不以飢餓死而酣㝠之徒悉若以飢餓死為懼貪¶
侈競得無有厭極汩沒至老死不休即使富如丘山誠¶
亦何用且處世無百年其平生所致力者徒為不肖子¶
孫淫佚之資而甚則衣冠而跖行身膺惡名萬世不可¶
湔滌使夫執清議者肆口唾罵亦何苦哉故夫有志者¶
必羞之是故名節重而得失輕道義勝而嗜慾薄彼其¶
自處者髙自信者篤所期者大以逺則俯視此軰猶蠛¶
蠓螘虱而彼方且自以為能以我之所不欲為者以矯¶
<pb:KR4e0173_WYG_044-12b>¶
我嗚呼亦可醜矣¶
重利者齊民也士而齊民焉用士雖然亦難矣天下未¶
有無欲之人也夫既有欲則不足之患生必廣求以充¶
吾之所用夫焉得而不重於是視為神明然性命然鉥¶
心劌腎迷不知止無恠也夫惟寡欲則安於澹薄舉天¶
下瑰奇美麗之好無以動其心一身之外皆餘物耳而¶
又何用之無所用而且得不以義則其視之真不啻垢¶
穢將唾去不暇尚肯少屈志以求之耶是故寡欲者斯¶
<pb:KR4e0173_WYG_044-13a>¶
輕利未有多欲而不嗜利者也輕利者必寡欲未有嗜¶
利而不因多欲者也予亦嘗坐是患矣雖復强制不敢¶
妄有所求而終不免為所係累乃今而後始覺此心殊¶
灑耳¶
仕與隐不同道至多相詆訿者何也此小人之私心也¶
山林之人謂髙位者曰彼無功德逮人尸素耳肆然以¶
為可鄙髙位者曰彼欲得位而無能此蠧耳忿然以為¶
可惡嗚呼其敝也甚矣夫人顧自處何如與觀其人何¶
<pb:KR4e0173_WYG_044-13b>¶
如不可以槩論也夫竊位者有矣不有位稱德者哉真¶
隐者固不無而碌碌無以自表見者亦非絶無而僅有¶
也嗚呼以真隐者誚竊位吾猶以為僣矧碌碌者則巳¶
無耻而又可以誚宜髙位者也雖然斯固真隐者所必¶
無也以宜髙位者詆碌碌吾猶以為隘矧竊位者則巳¶
無忌憚而又可以誚真隐者耶雖然斯固宜髙位者所¶
必無也故曰相詆訿者小人之私心也¶
東郭野人室患鼠蓄一猫甚恤之然猫殊弗良抵覆缶¶
<pb:KR4e0173_WYG_044-14a>¶
盎無留物焉溲溺無所擇衣被巾幔無潔物焉偶得鼠¶
欲食鼠不服曰吾與若均也若焉得食我猫曰主畜我¶
欲我捕汝捕汝吾職也得汝而食又何言䑕曰主欲若¶
捕我為我暴主物也而若之暴主物也更甚且吾尚以¶
夜竊而若乃公行於白日若罪視我何如而又何得食¶
我於是猫不能答鼠咻之竟脫去語云無諸巳而後非¶
諸人無補於世而志欲求足難矣哉¶
騶虞仁獸狀肖虎一日見虎謂巳類也而傷其暴之異¶
<pb:KR4e0173_WYG_044-14b>¶
已乃與之處甚狎若兾其化者虎見其亦龎然大也莫¶
之敢觸馴伏若見化然頃有麋突于前虎忘虞之在側¶
也攫而食之虞争之虎怒并欲噉虞虞不得巳避去嗚¶
呼仁之化不仁也久矣然亦有不可化者於不可者而¶
必欲行其志難哉¶
亦嘗觀諸藝植者乎北郭氏之藝植也雜羣木而混之¶
木性固殊發達有難易或巳尋丈或僅尺餘戕之伐之¶
務俾之均亦並凋瘁耳不知區分而藝之勿使相侵¶
<pb:KR4e0173_WYG_044-15a>¶
視長之難者勤灌溉焉雖不能以均一而生意各茂嗚¶
呼貧富之不可齊也久矣為之限制俾富無侵貧又别¶
求加厚於貧者則貧者有益而可富富者無損而不至¶
貧各得其所而後人知生生之樂也必欲尅富以資貧¶
貧既不可富卒之俱貧而後巳嗚呼今之從政者北郭¶
氏之藝植哉¶
世不乏好人然徃徃於田野細民見之予前使荆楚道¶
出鈞鄭之郊有二輿夫毎當更直之際争就肩焉意甚¶
<pb:KR4e0173_WYG_044-15b>¶
懇予恠而問之則弟兄也弟病瘵厥兄愍之兄巳年六¶
十餘弟又憫其筋力不任也予慨然傷其意命俱釋之¶
弗聽卒畢役而去¶
東郭居士性懶不喜事事獨于閒暇時據几随意命筆¶
客有嘲之者曰明道歟禆世教歟居士於道猶蔀屋耳¶
奚以明又奚以教曰然則為名也居士凡有筆悉以片¶
紙作蠅頭字草率漫書非世之雕肝鏤心務欲期工者¶
比筆後即弃去不自惜久則不復記憶故所存十之二¶
<pb:KR4e0173_WYG_044-16a>¶
三耳而何名之兾居士性迂且拙無他藝能可遣排時¶
日獨謂是固猶賢乎巳也故以自適焉耳毎執筆凝思¶
憂心以釋躁心以平不知飢渇疾病之切身也故久亦¶
弗厭至明道立教聖賢大儒之事居士何敢知乃若垂¶
身後名亦必作者而後可豈居士意也曰子既幸無恙¶
苦曷不澄神絶慮静養以保太和而乃弊精神於無用¶
與無疾而呻吟者何異居士不答笑而寢¶
　¶
<pb:KR4e0173_WYG_044-16b>¶
　¶
　¶
　¶
　¶
　¶
　¶
　¶
　文簡集巻四十四¶
