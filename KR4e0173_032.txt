# -*- mode: mandoku-view; -*-
#+TITLE: 文簡集
#+DATE: 2015-08-25 00:23:55.254251
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷三十二
<pb:KR4e0173_WYG_032-1a>¶
欽定四庫全書¶
　文簡集巻三十二¶
　　　　　　　　　　　　明　孫承恩　撰¶
　　記¶
　　　小西園記¶
小西園者何大宗伯戒庵先生靳公私第遊觀之所也¶
園在潤城南而曰西者何公居之左為今太宰邃庵楊¶
公别圃兹園適居其西故因以名之也園廣且若干畝¶
<pb:KR4e0173_WYG_032-1b>¶
矣而曰小者何按潤誌故有西園廼宋韓魏公所治戒¶
庵公生魏公後而於邃庵公又嘗親受業於門下故為¶
是謙詞以示不敢與抗之意焉耳夫魏公為宋室名臣¶
邃庵公今之魏公也兩公地位固峻絶而吾戒庵公又¶
以聖賢格心之學居論思宻勿之地則於兩公俱無歉¶
焉而為是謙詞者此則公之盛德也園有亭有臺有館¶
有榭位置之稱藻餙之宜華不至侈朴不至陋木有楩¶
楠梧檟之材草有薜芷蘭蓀之秀花有金谷之富竹有¶
<pb:KR4e0173_WYG_032-2a>¶
淇園之盛抗北固以為山截江流以為池澄泓秀特漾¶
空碧而生烟嵐而彼繚青横紫㠝岏突兀聳立霄漢雲¶
濤吐吞涵浴日月爭竒競秀以助斯園之勝者登眺之¶
下可坐攬而有也噫斯亦可以寓樂矣雖然竊嘗聞之¶
古之君子其役志於苑囿以為遊觀之樂者茍非勢家¶
豪族則皆隱逸之士不得志於當時者之所為廼若得¶
位以行道則固將盡心於竹帛之事其於逰觀之計宜¶
不暇為即有之亦必待功成身退若裴晉公之緑野李¶
<pb:KR4e0173_WYG_032-2b>¶
文饒之平泉固未嘗有及夫仕而為太早計也魏公之¶
西園則因寓宦於兹以為逰息者若吾戒庵公方柄用¶
中朝思濟天下而兹園之治無乃非其時乎中歲士大¶
夫以官為家戀禄位而忘鄉土去而無所於歸自昌黎¶
韓子固已有是歎矣今公獨有事於此則知公未老而¶
有歸心方進而為退計於此見公之視富貴為何如而¶
其髙懐雅量豈瑣瑣者可及也某不佞竊因是而有以¶
窺公之心茲承命而申其説以為兹園記公必掀髯疾¶
<pb:KR4e0173_WYG_032-3a>¶
讀拊掌一笑曰生言真知我哉¶
　　　觀稼樓記¶
太子太保大司徒兼大學士京口戒庵先生靳公既謝¶
機務歸即居第之右作樓焉而題其楣曰觀稼戊寅之¶
春承恩常徃拜公公屬承恩為文以記既受命退則思¶
公以碩德奥學輔天子率百僚夙夜勤瘁任大責重今¶
既乞休退方將優㳺自適置人間事於不問日與髙人¶
逸士從容詩酒泉石之樂否則飬生繕性以躋喬松之¶
<pb:KR4e0173_WYG_032-3b>¶
夀不宜復屑屑鄙事且公既位尊望重逺近仰瞻則百¶
畝不治之憂豈所以盡心哉然又惟周公請老亦有明¶
農之語則公之意盖必有以而卒未得其說無以復也¶
既辭公東歸二載公復寓聲曰吾已於兹樓兩閱稼矣¶
子尚無一言復我子昔事我久吾雅教子矣其卒推吾¶
意為我記諸則再拜為説以復於公曰昔者聖人以身¶
任民物之責其所以植立世道者豈有他哉亦惟即人¶
事之粗淺近易者以寓敎耳粗淺近易而生民之常道¶
<pb:KR4e0173_WYG_032-4a>¶
所係聖人不敢厭棄焉於是而有以節文之其為教舍¶
是無所用心者是故進則用於天下退則施於家以範俗¶
使夫人者皆勉焉以勤厥生以安厥分以盡心於有益¶
之事所謂裁成輔相其道平實中正而無弊自聖學不¶
明士皆慕逺忽近喜華惡實妄迂謬悠之徒動曰遺棄¶
俗事自諉於清虚淡泊為髙然其所以衣且食以為生¶
者卒不能外吾所謂粗淺近易則又何可以廢也彼晉¶
室諸人所以禍斯世者豈不可鑒哉而其飬生繕性亦¶
<pb:KR4e0173_WYG_032-4b>¶
不過岩穴枯槁之士之所為由是言之則粗淺近易之¶
事豈非聖人之所甚重而即以為敎者乎則公名樓之¶
意蓋亦端可識矣而承恩前之所疑不亦已陋而為公¶
之所棄也哉不佞曩侍公講下實聞巨誨盖長慨歎夫¶
華靡夸誕之事既不切乎用而岩穴枯槁之士之所為¶
又無以裕乎人竊因識公固大賢君子為世道之言兹¶
受命而偶得之敢用述以為記若夫謂公以農圃自適¶
忘棄勢分無所願慕乎外與夫以勤儉敦本示厥後人¶
<pb:KR4e0173_WYG_032-5a>¶
為一家私者則尤淺之為説知非公命名之意不敢勦以¶
瀆聴也¶
　　　畫記¶
雜古今人物故事為一冊林壑幽勝軒轅廣成坐而語¶
道然揺精勞形之語特飬生者宗㫖帝之所以開物成¶
務者不係是弃瓢事誠絶人逃世者所為然吾意其衣¶
且食者固不能不瑣瑣與人同也充類之盡必併廢衣¶
食則可否則亦猶夫人耳又何以逃與絶也夷齊二子¶
<pb:KR4e0173_WYG_032-5b>¶
採薇空山貌悴而神甚暢以是知馬遷之傳非其心而¶
西山之歌亦偽耳瞿聃儼然而侍宣聖端拱正立視他¶
畫崇異敎者獨為得之天風洶洶草木皆作號呼態列¶
子翩然髙舉然御風之説要是寓言不可便作實事瀑¶
布倒瀉飛雪飄灑自是絶塵之境而又以遺世之蒙莊¶
坐而玩焉其清可知騎者七人牛者二驢者三馬者二¶
其戴笠者一冠者二巾者四又從而擔負者四世所傳¶
七賢過闗者前軰俱莫考其為誰要是周末避世之士¶
<pb:KR4e0173_WYG_032-6a>¶
空山寂寥曵杖行歌原思也囂然有自得之貌一樵者¶
徙倚觀奕當是王質爛柯事仙家以人世千年為一日¶
然等易擲耳不覺其千年也斯與處世無異亦何用乎¶
邯鄲之夢炊黍猶一世常作是夢則是幾處億萬世矣¶
此一大可笑事予抱此感久矣漫及之三閭大夫行吟¶
澤畔憔悴枯槁揖漁父而語千載下猶可想見其忠懇¶
孤憤之意易水之餞風蕭蕭寒日黯黯無色荆卿掀髯¶
獨徃雖非正道要是烈丈夫慨想其事令人義烈之氣¶
<pb:KR4e0173_WYG_032-6b>¶
勃不可遏偃僂負米行行若欲速慰倚門之望者子欲¶
飬而親不待此恨千古所同傷心哉太乙真人蓮葉舟¶
韓子蒼所為賦詩者要是荒唐之説胡僧貌極竒古於¶
莵如䑕伏座下有龍蜿蜒欲降僧以摩尼珠戲之龍虎¶
疑仙家者説若是真龍虎則不知也石洞虚明道士坐¶
而讀易清寒幽絶非神志堅定者不能處此三叟仰面¶
大笑意各絶倒蘇長公謂衣服冠履亦有笑意然其所¶
以笑者則杳矣老父踞坐孺子進履甚恭隱君子閔其¶
<pb:KR4e0173_WYG_032-7a>¶
博浪之謀之踈有以試之折其少年果銳之氣予亦聞¶
之坡翁然蓬首弊衣垂釣於荒寒寂寞之境一老嫗就¶
而食之英雄之未遇有如此四老人夷猶空山末為安¶
儲一出或曰子房偽耳四老人者卒未始出也果爾則¶
四人者亦賢矣沍寒雪甚袁子閉門偃卧士之固窮當¶
如是原野閒寂羣羝散漫蘇子持節困頓不知後娶婦¶
生子時猶有此若否此意迄今無論定者白雲悠然長¶
松敷隂馬融坐而吹笛即此甚適又何必用女樂敗儒¶
<pb:KR4e0173_WYG_032-7b>¶
者素風也草廬抱膝髙吟梁父左將軍且至猶勿知也¶
此君此士三代以後所僅見者名園清夜飛盖追隨至¶
今言雅㑹者稱之然實以啟兩晉清談廢事之弊中散¶
披衣鼓琴目送飛鴻於雲外虎頭謂手揮五絃目送歸¶
鴻雖此畫亦庻幾得之但不知古人之妙何如耳亭榭¶
靚麗姬侍姸好金谷園也縱侈賈禍可為後世之戒長¶
松落落陶𢎞景箕踞其下涼吹謖謖襲人聲如笙竽要¶
是人間清福使人名利之心盡灰氅衣綸巾陟降林麓¶
<pb:KR4e0173_WYG_032-8a>¶
從以二姬真率自任然為賢者累不小脩髯白晳手執¶
羽扇臨流觀鵞可玩之物豈必鵞也髙人偶有所得故¶
隨物以寓興耳竹林蕭踈七人者徜徉其間然史稱其¶
袒裸相逐而此猶冠服儼然者畫袒裸當是不雅畫且¶
不雅而諸賢自謂髙致何也凉風吹衣䇿杖輕矯如歸¶
雲入山如流水返壑意此翁猶悔辭五斗之晚耳麻衣¶
草履讀書牛背上縱令志意雄逺亦終作得項籍事猶¶
坐讀漢書未熟登瀛事一時文運之盛然以敬宗義甫¶
<pb:KR4e0173_WYG_032-8b>¶
叅之畫者恨不斥去使無為房杜諸公累白雲悠揚天¶
際梁公引領睇望一時之言遂為千載口實蹇驢駝負¶
躑躅於斷橋野水之濵小奚負梅枝從其後此不知何¶
時若在鳯翔同谷之日當無此暇豫也月明中天扁舟¶
江上倒披錦袍撚髭豪吟真所謂旁若無人者昌黎公¶
蹇驢踏雪驢凍且欲仆僕從亦似面無人色此味吾人¶
不可不知要見毅烈之氣不以患難挫昌黎公或未免¶
此不然何以至潮後多出巽語乎桑榆掩藹花柳明媚¶
<pb:KR4e0173_WYG_032-9a>¶
髙岡平壠幽齋芳榭蔽翳隱映今江南如輞川此景者¶
多有之但不知能有聞於後世否此則係人耳湖深雨¶
霽凉風吹衣扁舟垂釣於白蘋紅蓼之間疑張志和氏¶
予雅有烟水癖此心已飄然在三泖之上矣老梅偃蹇¶
逋仙容與索笑自是幽人勝韻即無暗香踈影之句亦¶
不可少芙渠的歴香風襲人太極翁悠然坐玩清明髙¶
逺之意猶可想見月出江上竒石巉聳老坡與過以小¶
艇掠其側意觀所謂石鐘者雖則好竒要是一時髙興¶
<pb:KR4e0173_WYG_032-9b>¶
一叟吹笛篷窓下二小鬟歌坐其側鐵史楊維楨也老¶
鐵自謂放逹畢竟為禮法罪人右共四十三幅題曰盛¶
子昭作雖未必真要亦一名筆予同年新安張景周氏¶
得於都下間以示予輙為記其大都如此噫嘻古人逺¶
矣其徃事遺跡使人載之圖畫流風餘韻照映簡編觀¶
者瞻仰企慕有不獲從之歎然則吾人可不自立哉予¶
於是乎有感¶
　　　東莊記¶
<pb:KR4e0173_WYG_032-10a>¶
余前甲戌歲自玉堂得告歸明年乙亥得此莊於韓氏¶
為價七十千錢地在車墩東一里由俞溪支流折而南¶
宅一區以畆計者七屋幾三十楹因舊更葺之中為潜¶
齋余潜修處也屋後雜植群卉為屏為欄北有亭翼然¶
借借亭也亭前夾植槐桂十二株餘桃李柿橘各倍東¶
有檜亭西有木香棚檜亭東䟽小河為環玉溪蓄魚七¶
八百頭小橋跨焉河東地三丈許植桃李外為蔬畦縁¶
堤芙蓉紅蓼每秋深的歴可愛溪北植竹且亭焉亭曰¶
<pb:KR4e0173_WYG_032-10b>¶
翛然田凡九十餘畆環列宅前後左三面續得七十餘¶
畆在莊南一里許田頗膏腴非大水旱率得熟余既得¶
此喜其地甚僻又去余家不逺余且多病厭事故時至¶
至則三四日始歸焚香隱几㝠心却慮嗒然忘形或獨¶
行花徑蔬畦掬水葺樹為野人事倦則與隣翁野老談¶
說稼穡晨起登隴首逺眺霧瀰漫被平疇如白雲滉漾¶
炊烟矗起林際宵則聞漁歌互答於清風明月之下逺¶
村燈乍明乍滅若夫四時晴晦景各不同而各有其趣¶
<pb:KR4e0173_WYG_032-11a>¶
雖巧說不能盡余甚樂此自謂莫或予及雖千金不願¶
易也嗟乎松多富家大族彼其田連阡陌亭臺池榭率¶
皆瑰竒美麗吾莊何足比數而自詫莫余及也余聞君¶
子當安於所寓而不可有非分之望安所寓則隨其有¶
皆可自足是故飽藿菽者不知芻豢之為美習韋布者¶
不知錦繡之為華彼誠安之也冀望非分則非惟莫之¶
致而無有厭極之心祗益勞瘁耳余家世清白無厚貲¶
撙節口體乃克有此薄業歲所常入足以給一家饘粥¶
<pb:KR4e0173_WYG_032-11b>¶
而又葺此陋居足為偃息逰樂之地余已不啻過望而¶
又何敢瑰竒美麗之是求乎雖然此莊惟以吾故故雖¶
甚陋而賢士大夫時辱臨之相與笑歌賦詠以發其趣¶
區區以富稱者未必有也夫然則視彼瑰竒美麗者吾¶
莊誠何歉焉因為之記¶
　　　潜齋記¶
齋以潛名有退藏之義焉齋雅而潔迥而静廓而且深¶
無市喧塵氛之擾為退藏者所宜居而余之志竊於是¶
<pb:KR4e0173_WYG_032-12a>¶
有深契者故因名嗟乎潛之為義大矣彼其夸毗炫耀¶
以為事者既無以得乎此然所謂退藏者豈徒窅然隤¶
然謂是莫吾用離羣異俗若山林枯槁之士隱晦屈伏¶
者哉且余既以菲薄忝列侍從陪諸俊英翺翔於鳯閣¶
鸞坡之上則義不得暫&KR0145;退藏以自託也吾聞君子以¶
深斂厚蓄為待用之本顧余持未成之學出以應世少¶
試輙仆則已欿然其無所恃茫然其未有所底止也兹¶
以優假歸復得此寛閒幽僻之地乃退而藏修乎兹室¶
<pb:KR4e0173_WYG_032-12b>¶
則余所謂潛者豈真窅然隤然若山林枯槁之士無所¶
用心者之為哉盖必有其道矣抑余觀聖人之繋易也¶
曰洗心退藏於宻矣聖人既以明乎天地之故究乎消¶
息盈虚吉凶存亡之理未事而渾然莫窺事至而隨感¶
即應嗚呼斯則聖人所謂退藏者乎而義不係身之進¶
退也則潛之為義淵乎深哉而余小子寡昧何足以言¶
之姑狀其似以見鄙志且以記吾齋云耳¶
　　　借借亭記¶
<pb:KR4e0173_WYG_032-13a>¶
孫子既葺别業復即圃中作亭焉題其楣曰借借客駭¶
且疑曰異哉是非所以示厥後人逺久計也余笑曰客¶
何見之拘也昔者莊周列禦㓂糠粃世故其言宏濶澹¶
泊要其㫖直欲攬萬物而推之甚則以此身亦暫假於¶
大塊非我所得有也雖於吾聖人之道似為過中然究¶
竟物理有固然者是故衣吾借以禦寒食吾借以療饑¶
室吾借以棲吾身僮僕吾借以役使子孫吾借以嗣續¶
引伸觸類則天下之物凡見用於吾者孰非借者乎而¶
<pb:KR4e0173_WYG_032-13b>¶
妄庸者乃以富貴貨利為己所固有誇世而自多至於¶
一竒玩可喜之物厪厪保守惟恐人之或吾攘也弊焉¶
勞瘁累其天真汩其天倪卒以老死而不覺悟不亦甚¶
惑哉平泉之記謂以一草木與人者非佳子弟其意直¶
欲世守弗替然今則何在乎髙人逹士笑文饒者至今¶
猶齒冷盛衰興廢相尋無窮人固昧焉耳夫是亭固吾¶
東隣之物彼昔固借而有而吾茲得之故曰借於借嗚¶
呼庸詎知夫人不有欲借吾者哉又庸詎知吾之子孫¶
<pb:KR4e0173_WYG_032-14a>¶
不有欲舉以借人者哉斯名斯義視彼創業為逺久計¶
之意雖左然所謂逺久計者則固有在而非此外物之¶
謂蓋有不俟借而人亦不得借者此則吾之所以貽後¶
而吾子孫所當世守耳客以予言有理故書以為記¶
　　　檜亭記¶
潛齋之東北隅環玉溪之西舊有檜四焉角峙植立蓊¶
鬱蒼翠或曰昔人欲為亭者也余乃亦亭之其法縛竹¶
為榱桷蒙檜枝與葉為盖芟夷剪治屈曲殊甚既成數¶
<pb:KR4e0173_WYG_032-14b>¶
日焦然色日枯瘁余憂其死也命園丁勤灌溉焉未幾¶
復如故色澤鮮好茂宻益甚嗚呼予葢有所感矣檜勁¶
物也彼其生岩谷之内干雲霄而出風雨寧能受此屈¶
抑哉譬之貞介之士剛腸義操可殺而不可辱顧使其¶
降志頫首以徇人意有不&KR0650;然拂然乎洎乎培之而復¶
故則有似乎安豢飬者之姑為隱忍也不然則所謂迎¶
之致敬有禮亦賢者所屑就而且以身為斯人庇覆亦¶
所自喜者乎雖然吾觀其蒼然毅然堅姿勁質所以傲¶
<pb:KR4e0173_WYG_032-15a>¶
睨氷霜者猶自在也則夫區區榮辱烏足以變易志士¶
之所守乎園丁又言是宜屢葺之不爾且縱嗚呼吾固¶
知其非繩律之可久羈也吾見其傑然而挺矣¶
　　　翛然亭記¶
環玉溪北三十歩許植竹幾萬竿内闢小逕逶迤屈曲¶
底裡隙地三弓作亭焉葺茆為衣縛竹為椽不采不飾¶
示質素也四面蒼筠結素團翠瀟疎勁特每天風徐來¶
鏗然作戛玉聲盛夏赤日亭午解衣盤礴不知人世之¶
<pb:KR4e0173_WYG_032-15b>¶
有暑氣也尤稱月夕清影滿地宻若布裀席踈如走龍¶
蛇天空&KR0284;靜凉露襲人沆瀣湛湛不容世間半分塵土¶
翛然有遺世之趣嗚呼孰使予甘澹泊而忘榮辱者非¶
兹亭也歟¶
　　　楊氏回山記¶
正德己卯冬十月天官璞庵楊先生與其子給事君士¶
宜即後圃疉石為山既成余獲從郡大夫崇仁吳侯觴¶
於其下相與登焉璞庵忽喟然曰是雖區區而有所係¶
<pb:KR4e0173_WYG_032-16a>¶
矣余請其説璞庵曰噫嘻是固楊氏故物也失去且四¶
十年而今復購得之吳侯懽然顧曰有是哉是宜名曰¶
回山且不可以無詔後者璞庵於是退而屬予文以記¶
予聞之天下之事理與數耳惟以數則盛衰興廢恒相¶
尋故雖積善之後亦尠克常盛而善慶之理或戾然徃¶
徃不逺而復盖數終不勝理亦固然也是故君子惟盡¶
心於顯然者而其盛衰興廢則一以待其自定吾何暇¶
知哉易之屯蹇雖各有亨道然未嘗舍正以求必濟其¶
<pb:KR4e0173_WYG_032-16b>¶
亨者謂聖人固有以自信矣維楊氏著籍於松久世力¶
穡殷厥家而尤以積德稱璞庵尊甫南隱翁行義尤焯¶
倒廪傾囷以濟貧乏鄉人迄今德之不忘嗚呼善必昌¶
後孰使兹山之忽中徙哉數者天所不能違而况人事¶
之倐忽也今楊氏昆季父子奮庸於時敦德勵行善繼¶
善述以益大其緒嗚呼又孰使兹山之失弗久而復也¶
不然則積善福後聖人之言且偽矣楊氏亦何容心哉¶
吾又聞昔山之屬人也下有盤牢踞不可撼竟委之去¶
<pb:KR4e0173_WYG_032-17a>¶
兹舁至猶自其故處也誠若有待而然者天之急於與¶
善不亦彰彰較著乎此君子之所恃頼以裕其後者而¶
記平泉者乃徒致意於筆舌之屬則陋矣抑易於既濟¶
也其辭多危懼難諶者天不可自滿者善楊氏兹可謂¶
盛矣其子弟皆髙才頴秀而福祚之至方隆未艾然危¶
懼者聖人所不敢忘則楊氏之所以益懋厥善以保此¶
盛者宜何如也余不佞辱其昆季父子厚既本其義之¶
大者為記而併及此若山之勝與登眺之樂則以待夫¶
<pb:KR4e0173_WYG_032-17b>¶
能賦者固璞庵意也復系以詩曰¶
巉巉兹山我祖所有世變時移弗克嗣守繼述維孝兹¶
焉敢忘頫仰百年顧懐永傷夙夜黽勉以迄天定光復¶
舊業常理非幸靡善不福靡德弗培帝命夸娥負之來¶
歸山亦慰只慶復其故舒英吐竒妍巧畢露匪兹玩好¶
世澤攸存卓峙屹立根盤輪囷煙雲含滋雨露發秀神¶
鬼衛護靈氣斯構父老走賀既歎而驚言執其斚酬兹¶
山靈惟善之遺有續無替兹山與俱永鎮千禩¶
<pb:KR4e0173_WYG_032-18a>¶
　　　光霽樓記¶
一齋蘇子作樓於黄浦之上而問於其友毅齋孫子商¶
名焉孫子曰吾未及登子之樓然聞兹樓也偉矣巨矣¶
是其軒豁洞逹可以迎皓月而來長風宜莫光霽名為¶
稱蘇子曰吁斯山谷氏所賛濓溪而李愿中謂善形容¶
有道者氣象也予曷敢當哉子試語吾所以乃告曰天¶
地清明和粹之氣洋溢充滿光風霽月者氣之呈露而¶
有象者也是氣象也乃天地自然之氣象亘萬古而常¶
<pb:KR4e0173_WYG_032-18b>¶
新惟其然也故六合以之開泰焉萬物以之昭融焉人¶
禀天地之氣以有生則所謂清明和粹者亦其本然也¶
而弗克具者利欲害之耳利欲剥蝕吾心慘於酖毒甚¶
於垢穢吾心之清明和粹者則既無餘矣而又何氣象¶
之可言乎是故君子有省察之功焉有克治之力焉有¶
存飬之道焉必敬以直内焉必義以方外焉敬義夾持¶
内外交致充積之久效驗乃著見乎動静形乎四體晬¶
面盎背盖有莫知其然者矣夫人與天地本同一氣人¶
<pb:KR4e0173_WYG_032-19a>¶
惟䘮失其正斯與天地之氣判不相入在我者既復其¶
本然矣則精神之流通志意之融釋清明和粹之氣天¶
地吾身坱圠無間由是可以賛造化而育民物豈非盛¶
德之至者乎故曰人身一天地也吾心一太極也由中¶
逹外積㣲至著是惡可强而致哉而亦豈非吾人體認¶
之學也吾欲與子登斯樓啟八窓以披豁俯仰宇宙覧¶
觀山川沐斯風也玩斯月也其精神志意亦有觸發而¶
孚契者乎使於是而有得焉則所謂光霽者不在風與¶
<pb:KR4e0173_WYG_032-19b>¶
月而在吾身與吾心矣蘇子曰善哉子之言可以進德¶
矣予雖不足以當斯名而不敢不勉於子之言也乃屬¶
孫子大書其扁掲之於楣併錄其語為記¶
　　　東郭草堂記¶
自予有園居樹竹木作亭軒餘廿載矣日以成趣而獨¶
虚其中未有為讌賔之所頃乃搆堂三間深十六尺廣¶
倍之翼以廻廊八窓洞啟雖無所謂巨麗者而雅潔明¶
整居然為吾園之主因扁曰東郭草堂記實也夫古今¶
<pb:KR4e0173_WYG_032-20a>¶
天下草堂見於篇什者不一而杜詠内有曰草堂尊酒¶
者予竊喜之謂善道人意夫甫生不遇時畸窮淪落故¶
常有安居棲息之念雨燕風鴛其託興可悲也若予者¶
生當太平忝竊禄仕桑梓之地世相守也而又何感於¶
甫之言哉嗟夫予以迂拙之性負蠢執愚既不能與當¶
世才智之士角逐功名之㑹又不能淟涊屈抑以為慿¶
藉之地恒欲褰裳斂迹退脩初服其於崇顯富貴實非¶
所冀望而獨欲得明淨幽邃之居讀書鼓琴以樂先王¶
<pb:KR4e0173_WYG_032-20b>¶
之道暇則邀二三良友命壺觴諧詠歌談説徃古得失¶
理亂之事較論人物臧否於是以卒老斯則平生之願¶
而有契於甫之言者此也然甫惟以生非時也廹逐於¶
兵戈其得享草堂尊酒之樂者無幾也即其詩可考而¶
予以清時無事優游暇豫永諧素心時葺治之遂將以¶
貽吾子孫則視甫所得不多哉惜也寡昧淺學無甫之¶
髙吟大作以為斯堂重亦如甫之草堂烜赫有聞於後¶
此則甫之所多抑斯堂之不負予而予之有負於斯堂¶
<pb:KR4e0173_WYG_032-21a>¶
者也¶
　　　清曠亭記¶
孫子作亭於中園而題之曰清曠客有哂曰亭以清曠¶
名必其雅潔可以隔塵氛軒豁可以逺眺望今兹亭也¶
鄙樸卑隘農圃猥雜花竹叢蔽耳目所及不逾數尋曷¶
取其清曠也孫子曰事理可以意㑹而不可以迹求子¶
必以氷崖雪窟而後為清必以莽蒼之墟汗漫之野而後¶
為曠耶夫人心有至清至曠者不係於外也葢其本然¶
<pb:KR4e0173_WYG_032-21b>¶
者氷玉不足為其潔河海不足為其容惟夫汩以利欲¶
擾以紛華則清者汚曠者塞去其汚者塞者而清曠見¶
矣故清曠者内也非外也吾心所固有也特因寓而見¶
焉耳嘗視於此亭端居黙處屏黜萬慮獨觀本心寂然¶
湛然浩然神釋超然意舒情與境融吾惟見兹亭之清¶
且曠也是故不加潔也而若臨氷崖若坐雪窟不加闢¶
也而若適莽蒼若乗汗漫超絶塵&KR0381;俯仰宇宙其為清¶
曠孰得而名言哉然則清不以亭也清自我出曠不以¶
<pb:KR4e0173_WYG_032-22a>¶
亭也曠自我出故曰内也非外也吾心所固有也特因¶
寓以見也客喜而對曰善哉子之所謂清曠也乃吾今¶
亦灑然若飲凉颸廓然若徹蔀屋矣¶
　　　抱甕亭記¶
抱甕亭者孫子治圃時而憩息之所也孫子嘗讀莊周¶
氏之書而非其自詭異於聖賢兹曷取乎抱甕之説也¶
夫周之說何如哉古者聖人備物制用立成器以為天¶
下利既已竭心思殫智慮而生人者頼之以飬生送死¶
<pb:KR4e0173_WYG_032-22b>¶
周以備焉古而無聖人吾不知人之類何如也且聖人¶
既以一身寄生民命則所以仁愛之者其心豈有窮已¶
哉夫其較計功利之私固非聖人之心而事有可以節¶
生民之勞以裕其用要歸於為天下萬世利者聖人亦¶
不得而廢也今如周之説則事不必其濟功不必其成¶
是將頺弛廢壊而不可收拾斯則大禍生人者也而豈¶
可哉故曰古之無聖人人之類㓕乆矣雖然周逰方之¶
外者也其書葢憤世疾邪有激之言也周生戰國功利¶
<pb:KR4e0173_WYG_032-23a>¶
之世彼見夫生民之智巧日入於變詐習於傾危而莫¶
有底止也厭且惡之乃為是激切過正之論而不知諱¶
也故其言曰知一而不知二知内而不知外究其術盖¶
絶物而不可以宰物遺世而不可以御世卒之於自私¶
自利此其丼自外於先王之道者也予非其徒也而竊¶
悲其志又悲夫今之人變詐者益為矯誣傾危者至於¶
戕賊而莫有底止也是以姑取於斯人之說斯亦憂世¶
之心也歟斯不得已之心也歟¶
<pb:KR4e0173_WYG_032-23b>¶
　　　挹爽軒記¶
乾坤至爽之氣無乎不寓而惟虚寂之境與清潔之物¶
得之為多小軒當園之幽偏塵事罕及前䟽流泉植菡¶
蓞夏秋之交花開滿池芳香&KR0650;馞屋後脩竹數百竿蕭¶
蕭䬃䬃昔人詩所謂荷風送香氣竹露滴清聲吾亭實¶
有之亭既虚寂荷風竹露天下至清至潔莫加焉而晨¶
夕居處乎軒之内鼻吸香氣耳納清音乾坤爽氣日厭¶
飫耳鼻也雖然有説焉人之一身相周流也故耳鼻也¶
<pb:KR4e0173_WYG_032-24a>¶
者氣之竅也氣也者心之輿也心也者神之舍也挹爽¶
云者合内外通精粗者也是故形通乎氣氣通乎心心¶
通乎神形爽則氣爽氣爽則心爽心爽則神爽神爽則¶
超然矣乃若得其外而遺其内得其粗而遺其精塵土¶
溷其襟紛華擾其思則雖日置身於若邪渭川之間然¶
鼻焉爾矣耳焉爾矣是其氣且將昏然而况於心與神¶
之爽乎是故具耳鼻而弗覺者禽獸也拘耳鼻而弗通¶
者夫人也由耳鼻以逹心神者吾之所謂挹爽也嗚呼¶
<pb:KR4e0173_WYG_032-24b>¶
昔之愛竹玩蓮者固得此矣¶
　　　白齋記¶
園之西北隅結屋四楹堊其中欄楯户牖無髹漆焉几¶
席簾幕無藻飾焉純然白也檻外植梅二十餘株冬時¶
盛開萬玉璀璨被以宻雪鋪瓊疊練内外交瑩齋之名¶
白實以之夫白素也素則有精粹明潔之象而無黯闇¶
穢雜故白之義素者其一為潔白為精白為清白為明¶
白皆白之義也是以古之君子深取義焉夫潔白者言¶
<pb:KR4e0173_WYG_032-25a>¶
乎其脩身也記曰孝子潔白是矣精白者言乎其心也¶
匡衡曰精白以承休德是矣清白者言乎其操也楊震¶
以清白遺子孫是矣明白者言乎其行與事也荀子曰¶
仁人所務者白是矣則白之義不亦君子之所貴乎反¶
是斯黯闇斯穢雜飭躬者之所忌也夫君子之於道必¶
以悟而入必以飬而固耳目所習精神所接皆其助也¶
吾是以闢此齋焉盡致其白者以足耳目以通精神以¶
為身心之益也不既多乎嘗試與客當梅雪之時撫幽¶
<pb:KR4e0173_WYG_032-25b>¶
芳玩積素近睨逺覧皚皚皓皓上下一色真昔人所謂¶
遍天地皆白玉合成令人心膽澄澈者味羲經白賁之¶
㫖誦莊周虚白之論賡白雪之音鼓鳴鶴之操顧客笑¶
曰清矣哉世常言白玉樓水晶宫無則已耳有則寧是¶
過也此而有以塵俗事溷吾齋者便當如古人以大白¶
浮之¶
　　　聴雨軒記¶
軒當小溪屈曲之處兩岸竹樹掩覆綠隂蓊合亭午無¶
<pb:KR4e0173_WYG_032-26a>¶
日色也八窓虚明樸野幽閴不聞市囂予每於是偃息¶
焉久未有以名之間日與二三客觴於其中忽鳴雨驟¶
至蕭蕭䬃䬃颼颼雭雭萬葉齊響四集乎軒窓也時新¶
秋凉氣襲衣清思入骨静聴之久忻然語客曰樂哉客¶
亦知乎吾今之聴雨非昔之聴雨者也曩在都下每天¶
雨淤泥塞途人事牽逼騎欵段汚泥沒馬腹沾漬衣領¶
顚頓勞倦顧見從者前跛後曵意苦厭之五皷入朝昏¶
黒中彳亍長安道上兢兢執馬綏隕墜是懼中夜枕上¶
<pb:KR4e0173_WYG_032-26b>¶
夢覺聞淅瀝聲響即悒然以愁爾時情興何如也兹也¶
優游暇豫與二三子開口笑嘘無少拘繫情以境殊有¶
心㑹焉子試聴乎颼颼雭雭蕭蕭䬃䬃忽而揮霍飄灑¶
如風起水涌倏而悠然有萬里江湖之思一洗胸中塵土¶
此中之聴客謂何如都下枕上夢覺時耶吾今乃知静¶
適之樂决不以軒冕易也是吾軒之成趣雖無不宜而¶
猶莫宜於聴雨欲名軒曰聴雨何如客曰善哉遂扁曰¶
聴雨¶
<pb:KR4e0173_WYG_032-27a>¶
　　　傍秋亭記¶
亭何名傍秋也紀節變也何言乎紀節變也淮南子曰¶
桐葉落而知秋亭之左右各植一桐以是紀節變也紀¶
節變何言乎傍也草木之於氣候各有所先得桐得秋¶
氣之先者故言秋者必於桐唐人詩所謂秋色傍梧桐¶
吾亭若曰傍秋色云耳一氣流行其運周也四時代謝¶
其數均也何獨紀於秋一氣運而始終異四時行而榮¶
悴殊節叙之感人莫秋若也古之驚秋感秋悲秋皆以¶
<pb:KR4e0173_WYG_032-27b>¶
是也人生非金石與大化而推移其盛衰榮枯固其自¶
然耳而又曷以驚曷以感曷以悲也夫秋就也萬物所¶
當成就也君子觀萬物之成就則以考德業矣夫秋隂¶
也隂自是而愈進也君子究二氣之消長則以占天運¶
矣考德業者君子乾乾惕慮之心也占天運者聖人扶¶
陽抑隂之意也而是以驚是以感是以悲焉予是以記¶
乎秋也¶
　　　閲耕樓記¶
<pb:KR4e0173_WYG_032-28a>¶
孫子居宅之後有常稔之田七十畝既閒居則修厥農¶
事斥地數丈立圃復即其北作樓四楹以臨之樓小而¶
虚無障礙可以逺眺烟蓑雨笠農歌牧唱日與耳目接¶
也因名樓曰閱耕昔者樊遲請學稼聖人斥其為小人¶
之事而不與者也予其為樊氏矣乎夫耕非不善也君¶
子於天下其自負重則其平居之所問學必有逺且大¶
者耕稼非所先矣而遲也獨欲專意以講求焉則是未¶
嘗有志於逺大此聖人所以深陋之而非以耕為不善¶
<pb:KR4e0173_WYG_032-28b>¶
也彼歴山莘野何為者哉徐孺子非其力不食躬耕隆¶
中者出為王者佐朝耕暮讀韓愈氏所以稱董生者而¶
可謂耕為不善耶予家世本農也幸忝祿仕二十餘年¶
兹將倦而歸休矣則進而朝署退而畎畝固予事也而¶
又何嫌乎樊氏之同哉夫道無乎不在世俗浮靡之弊¶
極矣予葢將敦本實謝紛華念生民粒食之艱思造化¶
發育之盛歌豳風誦無逸想見三代盛時氣象豈不充¶
然有得哉若夫謹烝嘗之需資俯仰之用所以先事而¶
<pb:KR4e0173_WYG_032-29a>¶
為之者此生民之大端而聖賢所不免予不能廢也乃¶
作樓記¶
　　　㑹益堂記¶
似齋吳子有先廬在松城之陽時葺治之而其中堂久¶
未有扁頃告予曰吾日於斯㑹勝己之友以求益也欲¶
名曰㑹益何如予曰可哉子不以供嬉遊宴樂而志惟¶
求益不亦善也既為大書其額而因以告曰子之為志¶
則善矣然有説焉夫益子者友受益者子也亦觀於水¶
<pb:KR4e0173_WYG_032-29b>¶
乎水所以灌物注於壑千萬斛可也激石則返矣就乎¶
下千萬里可也逆上則止矣是故惟虚也斯可以受益¶
惟謙也斯可以受益而自滿自髙者反是吳子蹙然曰¶
吾方媿不敏無以為受益之地斯二者吾知免夫吾又¶
有以告吾子也昔者吾夫子論友之為益者直諒多聞¶
夫直諒多聞可以益我者謂聞過進於誠也進於明也¶
然三者我固有也機在我也益自内生也非由外入也¶
是故過也者吾心之邪慝也誠也者吾心之實理也明¶
<pb:KR4e0173_WYG_032-30a>¶
也者吾心之靈覺也吾求自益反之心焉夜氣清明有¶
過未嘗不知善端真切未始偽也萬物皆備未始惛也¶
在充之而已故曰我固有也機在我也非人益吾所無¶
也特助發之耳故人之益我不若我之自益也乃若弗¶
著弗察漫然爾矣遒然爾矣則雖日與三者處何益哉¶
子嘗求之易乎益之象曰風雷益君子以見善則遷有¶
過則改夫觀風雷之迅烈於遷善改過其為益也孰禦¶
斯自益之謂也人其得而與諸子其勉之毋謂人益我¶
<pb:KR4e0173_WYG_032-30b>¶
也吳子謝曰善哉子之言益我𢎞矣請掲堂壁以為記¶
　　　濵泖草堂記¶
濵泖者黄子正之别號也松為東南澤國泖實松之水¶
之大其旁多美田沃壌歲之所入視他田獨厚泖之上¶
既曠逺寥閴而洄溪曲洑則更轉入幽邃村落錯峙民¶
居静深竹樹娟秀風物雅潔故人率視為樂土而喜居¶
之然田之為直亦視他田獨厚盖幾倍蓰焉非有先世¶
之遺卒不易得也黄氏世居松之七保七保田多瘠自¶
<pb:KR4e0173_WYG_032-31a>¶
其先大夫西坡公仕至憲副食四品祿始克積其羡餘¶
置百畝乃築室以為别業而黄子世守之既以為號而¶
復書其堂之扁間求予文為記予謂黄子之謂是也有¶
務本之意焉有堂構之意焉有不忘締造之意焉有安¶
土敦仁不願乎外之意焉是皆有可書者抑黄子既以¶
泖為號矣乃若君子觀於泖而益得以為助者黄子其¶
亦有聞乎是故泱漭浩漫吾以育吾德渟涵淵深吾以¶
積吾學灌溉䟽洩利澤枯槁吾以廣吾仁愆陽毒霪靡¶
<pb:KR4e0173_WYG_032-31b>¶
益靡竭吾以充吾量鼓風雷興波濤震蕩軒湧吾以作¶
吾氣隂晴明晦景象變幻吾以妙吾文則為吾益者不¶
多哉是故黄子必作如是觀而後為有得也黄子讀書¶
砥行方志在用世必如是而後可樹立於時斯不虚厥¶
號矣若夫泖上行樂之趣則予異時過子草堂與子扁¶
舟而泛擷蘭苕狎鷗鷺汲清煑茗斫鮮薦醪聴漁歌於¶
空濛杳靄間逺覽浩笑其趣無涯然非黄子事也姑為¶
子道之¶
<pb:KR4e0173_WYG_032-32a>¶
　¶
　¶
　¶
　¶
　¶
　¶
　¶
　¶
<pb:KR4e0173_WYG_032-32b>¶
　¶
　¶
　¶
　¶
　¶
　¶
　¶
　文簡集巻三十二¶
