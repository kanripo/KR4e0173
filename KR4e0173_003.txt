# -*- mode: mandoku-view; -*-
#+TITLE: 文簡集
#+DATE: 2015-08-25 00:23:54.693260
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷三
<pb:KR4e0173_WYG_003-1a>¶
欽定四庫全書¶
　文簡集巻三¶
　　　　　　　　　　　　明　孫承恩　撰¶
　　頌¶
　　　聖夀齊天頌¶
具官某謹奏為恭頌聖夀事嘉靖三十一年八月初十¶
日恭遇皇上萬夀聖節臣愚忝受恩私不勝忻忭區區¶
祝願無能効誠謹撰聖夀齊天頌一篇辭雖拙劣意實¶
<pb:KR4e0173_WYG_003-1b>¶
勤懇謹用繕冩隨本進上伏乞恕臣僣瀆俯賜覽觀臣¶
惟天以積氣運行於上是為萬物之祖覆燾羣動生養¶
始終盖有道焉故曰為物不貳天之道也雖𤣥穆不言¶
而所以主宰於㝠㝠者若有治焉故曰天無私覆又曰¶
福善禍淫天之治也若夫運亭毒歴古今不倚不測不¶
震不陂又有夀焉故曰悠乆無疆天之夀也人君者實¶
天之所厚而盡付以民物之責故曰大君天之宗子中¶
天下而立統御萬方臣妾億兆所以代天之為者則有¶
<pb:KR4e0173_WYG_003-2a>¶
君之道也有君之治焉故曰格于皇天格天者君之治¶
也法天以為徳配天以為治則有君之夀焉故曰萬年¶
天子萬年者君之夀也上古聖神羲軒堯舜湯文遐哉¶
邈矣降是而下寥寥焉洪惟我皇上以大聖之徳居大¶
君之位三十一年于兹純誠體道仁昭義立徳博化廣¶
緝熈敬止精一無雜法天之道至矣四海九州均躋治¶
平垂髫之童戴白之叟莫不歡忻怡愉鼓舞生養於春¶
臺玉燭之下配天之治何以加焉道本法天治足配天¶
<pb:KR4e0173_WYG_003-2b>¶
是誠紹羲軒嫓堯舜邁湯文於不言矣則齊天之夀非¶
我皇上孰克當之臣聞之傳曰自堯舜三代以來莫不¶
稱天以舉事至尊至大而極夀誠莫天若君即天也臣¶
事君猶事天也則所以祝君之夀不徵之天曷以哉臣¶
不佞竊擬詩人頌禱之體作萬夀齊天頌一篇繕冩上¶
進臣干冒宸嚴無任戰懼恐慄之至頌曰於穆乾元磅¶
礴渾淪輕清上浮覆幬無垠廓落穹窿高明悠乆懸象¶
順成主宰萬有二氣闔闢四時錯行列宿繁張兩曜代¶
<pb:KR4e0173_WYG_003-3a>¶
明潤以雨露肅以雪霜鼔以風雷福以禎祥惟貞惟健¶
不二不息普之無心運之無迹抑高舉下損餘補虧孰¶
究孰測孰綱孰維遡之無始引之靡窮浩浩蒼蒼莽焉¶
圜穹居高無為監下有赫大君宗子實畀有徳於惟我¶
皇天挺神聖配天在下正位凝命執符御鼎立極建中¶
心包元理身代化工神炳萬幾智周八表與時偕行憲¶
天𢎞道號令雷動政教風行經綸制作炳煥日星恩澤¶
春煦刑威秋肅莫非至教以培以篤禮秩天常樂宣太¶
<pb:KR4e0173_WYG_003-3b>¶
和以陶以淑以漸以摩七政式齊九功丕叙玉燭常調¶
金輪永御大化浹洽洪恩龎洋徳冒四極仁育八荒逍¶
遥翕聚太一黄庭㝠思𤣥化虚養谷神丹丘乘鳯𤣥圃¶
御麟人瞻景福天錫長春大道難名至徳無極𤣥象希¶
夷雷聲淵黙茫茫堪輿蕩蕩明徳始兮何肇終兮疇測¶
維兹秋仲聖誕再逢元樞繞電華渚流虹蓐収洒塵少¶
皥應節金風薦凉玉宇澄澈萬邦玉帛重譯梯航虞庭¶
結佩漢殿捧觴垂拱穆穆舞蹈蹌蹌日月光華天地開¶
<pb:KR4e0173_WYG_003-4a>¶
張小臣庸鄙翰墨濫司頌禱不文曷罄微私稽首龍庭¶
祝我皇夀與天齊年萬夀萬夀¶
　　　萬夀中天頌¶
臣惟帝王居天之位曰五位享天之福曰五福位以五¶
言言至尊也福以五言言至備也而數之有五則如天¶
度之方中而所居所享者正無疆也洪範五皇極曰皇¶
建其有極斂時五福夫皇極以五居中而其獲福亦必¶
以五焉數以五為中則自五而十而百而千而萬固皆¶
<pb:KR4e0173_WYG_003-4b>¶
由此以馴至乎其極是以聖人貴之也在昔唐堯中天¶
而生自十六即帝位而享有聖人之夀與古之羲軒不¶
殊至於大徳得夀莫如舜周王夀考莫如文然舜則三¶
十登庸三十居攝而文王受命惟中身二聖人者雖亦¶
中天而興而其所以享天之福殆未為全際其盛言中¶
數者必其受天之眷既乆而中於天者正隆也然則自¶
古迄今應運而獨盛得數而無疆者是孰有加於我皇¶
上哉皇上年甫十五而纂承大寶今兹紀元歴三十有¶
<pb:KR4e0173_WYG_003-5a>¶
五年而聖夀適届乎五十之㑹五而復五生生不窮正¶
猶乾象中天於穆而不已也乗其數而積之極其象而¶
擬之聖夀萬年端可測識而臣子祝頌之願則何有窮¶
已也臣荷䝉聖恩賜歸田里此生餘年實沐生成顧犬¶
馬齒邁無庸竭力惟瞻禮天樞䖍祝𤣥筭此則少可自¶
効毫髪兹遇聖誕五旬福祉天高萬夀伊始欣躍感激¶
不勝惓惓輒不揣僣冒謹撰萬夀中天頌一篇繕冩上¶
進臣無任隕越惶懼之至頌曰昊天穹窿積有常度一¶
<pb:KR4e0173_WYG_003-5b>¶
氣渾淪有五叅互十百千萬五則為中相得而合恒乆¶
不窮巍巍大君繼天立極中正以觀乃見天則位曰天¶
位九五飛龍福曰天福備五攸同五位五福數居中正¶
高比天樞方升莫並在範皇極配居五尊斂福以五實¶
惟其倫中天而興惟堯為大邃古羲皇享國俱邁舜文¶
遐祉在後則然律以中數若靳於前欽惟我皇超越今¶
古徳配上𤣥多歴年所英年御宇三五貞明乗五而七¶
乆道化成華渚流虹天開黄道五袠當陽南極高耀五¶
<pb:KR4e0173_WYG_003-6a>¶
氣叶慶五緯發祥𤣥皇降鑒申錫無疆無為而為無逸¶
乃逸恭已南面日中未昃積小高大五五相生如岡如¶
陵以莫不增極數知來五五不息如淵如泉流行時出¶
稽首聖皇夀考維祺由五逮百建極承釐稽首聖皇應¶
運獨盛由五至千執中有慶稽首聖皇得數有常由五¶
臻萬居尊彌光臣荷皇仁眷及垂老刻骨難酬敬祝夀¶
考瞻禮霄漢遥叩九重此身&KR0373;畝敢忘敬恭竊比康衢¶
庸致頌祝聖徳日新聖躬萬福聖躬萬福聖夀萬年純¶
<pb:KR4e0173_WYG_003-6b>¶
亦不已嵗嵗中天¶
　　　慈孝獻皇后山陵禮成頌¶
具官臣某謹奏為述大典揚大孝以光聖徳事臣惟孟¶
軻氏曰養生者不足以當大事惟送死可以當大事恭¶
惟皇上頃以慈孝獻皇后山陵勞心焦思不遑寧處慎¶
重周悉爰咨廷論言人人殊未當聖心盖皇考睿宗顯¶
陵既在漢南皇妣義無逺隔此實人子真切至情而况¶
皇上以聖人行大孝盖尤有超出尋常萬萬者且地道¶
<pb:KR4e0173_WYG_003-7a>¶
貴静顯陵既越歴年嵗休徵協氣隆盛完固無容他議¶
肆我皇上御六飛躬詣展謁閱視宅兆天啓聖衷一見¶
而决孝誠感格神明黙佑慈宫南祔大禮告成聖心以¶
寧天下臣民莫不欣慰是非偶然也臣惟人君之事親¶
生以天下養歿以天下𦵏此天子之孝帝王所同而皇¶
上今日之舉盛大彰烈尤曠古未聞者誠不可無以昭¶
示萬世臣以庸劣濫與詞垣邇䝉皇上擢置宫僚愧無¶
毫髪裨補顧惟以文字賛述聖徳乃臣之職差可自効¶
<pb:KR4e0173_WYG_003-7b>¶
謹撰慈孝獻皇后山陵禮成頌一通繕寫進上猶惜臣¶
前弗在從行之列目撃儀文制度之盛掛一漏萬又學¶
陋才薄述義膚淺摛辭鄙庸不能極揄揚之美臣大懼¶
獲戾仰惟皇上矜而宥之臣無任(云云/)頌曰皇帝臨御¶
徳冒九有百禄穰穰荷天之佑乃嵗戊戌季冬之辰皇¶
妣獻后厭世上賔帝在諒隂(音/闇)哀慕誠切圖襄大事若¶
抱氷檗帝念襄事重大維艱親體攸附朕敢弗勉(叶平/聲)¶
帝睠衡襄皇考是宅朕忍皇妣阻越南北爰咨爰度羣¶
<pb:KR4e0173_WYG_003-8a>¶
言盈廷百慮一訛莫之靈承乃歴西山亦暨太峪不二¶
曷疑不疑何卜翼翼顯陵既妥既寧奉遷來合孰主孰¶
慿帝曰嗟哉朕其南狩躬履相度庶幾無謬帝乘六龍¶
乃時巡行元僚卿士六師烝烝黜幽陟明省俗考制天¶
運日臨鸞輿戾止峩峩純山蜿蜒盤礴鍾神毓秀先皇¶
攸託天與其崇地與其厚雄峙屹立萬靈是守皇上展¶
謁顧瞻而咨吾親妥靈亶莫是宜並厝同藏乾坤合配¶
造化締搆萬世之遺(叶去/聲)淵衷既定神天順之乃迴六¶
<pb:KR4e0173_WYG_003-8b>¶
龍言歸京圻乃禴乃告祖于獻禰諏吉卜良爰以從事¶
帝咨於朝二三重臣汝侍慈宫實代朕身帝咨於朝遴¶
選百辟汝相兹行各供爾職帝用齋祓秉執精䖍錫祐¶
㝠㝠黙祈穹𤣥乃申戒諭汝臣汝鄰惟朕哀悰汝體朕¶
心師拜稽首祗受休命小大駿奔罔敢弗敬乃奉慈宫¶
乃駕龍舸千夫挽維百夫將舵元戎桓桓翊衞後先虎¶
盾龍旂照耀川原肅肅侍從察舉弗式明明奉常典祀¶
孔飭千艘霧擁萬楫雲隨殷天動地填谷塞涯逺邇守¶
<pb:KR4e0173_WYG_003-9a>¶
臣奔走争疾瞻望拜稽迓迎絡繹郊陳原設牲醴苾芬¶
感嘆追慕皇妣聖仁泛濟逾淮涉江徂漢駕濤凌瀾度¶
越渺漫赫赫皇皇巍巍堂堂川岳效靈神祗致祥陽侯¶
先驅馮夷後翊風伯助利雨師降澤龍舟閒閒五兩翩¶
翩安行中流其安如山慈宫至止天開日熈雲烟動色¶
江山發姿湯沐舊都聖慈降陟耄倪嘆嗟舉手加額乃¶
籲先皇乃窆𤣥宫雲堂月竁並位雙龍嚴寢既扄靈氣¶
愈固亘地終天永奠萬古若益而完若增而竒複嶺参¶
<pb:KR4e0173_WYG_003-9b>¶
差重岡環迴蒼龍矯矯白虎圄圄朱雀茇茇𤣥武嶷嶷¶
(叶上/聲)雲楣繡栭金楹玉磶大庭黄殿峥嶸赫奕靈草瑞¶
木森羅周遮鸞鳯翔翥蛟龍盤拏重城山峙萬雉雲列¶
包絡林巒掩映日月𤣥化沕穆王氣鬱葱聖子神孫祚¶
流無窮大禮告成報命維亟帝孝哀思乃慰乃懌普天¶
並休率土同春一人有慶賴及兆民皇帝大孝慎終是¶
圖允信允誠百王範模皇帝大智𤣥理昭晰衆言紛厖¶
靡得而惑皇帝大斷神謀潛施機發矢决鬼神莫違皇¶
<pb:KR4e0173_WYG_003-10a>¶
帝大聖神明合徳謀無弗成動罔弗獲盛儀曠典古無¶
前聞惟皇創之畢義盡倫功成道竟上恬下熙凝神穆¶
清澹然𤣥虚無為為為無事事事迎釐三神錫福庶類¶
卜征考祥元吉允臧超周邁殷並虞配唐萬夀萬齡永¶
立民則微臣作歌以播無極¶
　　　擬嘉靖聖徳頌二篇¶
掌詹事府事吏部左侍郎兼翰林院學士臣孫承恩謹¶
奏為恭頌聖徳事臣伏覩邇者皇上渙發徳音諭鎮撫¶
<pb:KR4e0173_WYG_003-10b>¶
司恁衙門原監犯人楊爵周怡都放了又昨該禮工二¶
部傳奉聖諭朕思京城九門地大人衆有貧窮死喪而¶
不能𦵏者有四方客死而不能歸者暴露屍體朕甚憫¶
焉着五城御史督令地方查有此等即以義地瘞之臣¶
竊惟楊爵周怡俱前以言事得罪皇上弗即深咎但行¶
監繋乃者宸衷天啓不究其譴責特與釋放中外臣民¶
莫不鼓舞懽忭仰皇上天含地容之量真度越前古又¶
惟皇上加意黎元思周慮悉前念民間疹疾節次發出¶
<pb:KR4e0173_WYG_003-11a>¶
御藥遣臣某等施散兹復念不幸死亡者窮民無主殯¶
埋特有此舉皇上愛民於養生送死備矣赦過宥罪聖¶
主之宏恩憫艱恤窮王政之大務皇上於兹二者舉行¶
不出旬餘仁之至義之盡大聖人之徳化真與天地同¶
流臣不佞備員詞林以文字為職忻逢盛事念不可無¶
一言以賛述洪烈謹依唐韓愈宋石介所撰元和慶厯¶
聖徳頌臣今撰嘉靖聖徳頌各一篇篇各三百六十字¶
雖才識短淺不足上擬古人而區區螻蟻之誠聊藉以¶
<pb:KR4e0173_WYG_003-11b>¶
自効輒敢繕冩隨本進上臣干冒天威無任惶悚隕越¶
戰懼之至為此具本親賫謹具奏聞¶
　　　其一¶
於穆聖皇統天御極陽煦隂肅坤闔乾闢乃廿四載秋¶
仲日吉皇心有感渙號大發惟帝若曰朕荷洪業惟爾¶
臣工予輔予弼君臣義合禮恭臣職古稱諷諫曉人宜¶
識往有二臣陳疏過直朕心頗迕薄嘗示罰朕兹念之¶
諒彼誠怛狂悖雖有忠愛是泄矧彼懲創悔悟必切蠲¶
<pb:KR4e0173_WYG_003-12a>¶
除辜愆俾出縲紲朕於臨下賢否能别朕於好惡順帝¶
之則賞善則浮紀過不越咨爾臣庶咸聽予説罄竭臣¶
恭毋自造孽體朕至懐亦㒺震懾惟帝一言星日昭揭¶
天地鬼神咸布在列徳音洋洋警動六合臣庶稽首仰¶
帝明哲惟帝一心淵穆莫測如天之運如神之黙皇赫¶
斯怒莫或敢遏如雷斯迅如電斯掣皇心悦豫怒不留¶
匿如冰斯泮如霧斯釋稽首聖皇天地合徳並育兼容¶
無終惡嫉稽首聖皇並明日月無逺弗燭無幽弗徹稽¶
<pb:KR4e0173_WYG_003-12b>¶
首聖皇神武不殺操執乾綱無敢玩䙝洪恩汪濊帝澤¶
充洽君子奮庸姦宄遏絶耄倪歌呼途巷歡愜遐荒傳¶
播㒺不畢達大猷允升無有間隔鴻圖永固無有杌隉¶
超周邁商堯禹合轍彼宋彼唐孰是方絜千萬年嵗光¶
耀史札¶
　　　其二¶
於維上天萬物父母大君宗子天所畀付天能生物不¶
能遂物左右斯民大君之責生欲有養終欲有歸不有¶
<pb:KR4e0173_WYG_003-13a>¶
王者孰主孰依維昔文王澤及枯骨掩骼埋胔王政之¶
一世衰俗降治不法古虚文雖存實政莫覩流離委頓¶
掩覆莫施下食螻蟻上食鳶鴟吾皇聖神心含大造惠¶
鮮㷀鰥綏輯饑殍念厥没者暴尸棄骸孰憫孰惻顛没¶
草萊隂雨霜月寃語吟嘯朕主神天寧不汝悼天地雖¶
大或缺其仁吾皇一念旋乾轉坤乃召司徒汝其度地¶
悉俾瘞埋汝勿怠事乃召宗伯汝其詢咨撿括以行俾¶
無或遺相彼王郊其土埴埴墓人塚夫乃經乃畫千夫¶
<pb:KR4e0173_WYG_003-13b>¶
如雲萬鍤如雨勞相踴躍畚築具舉屋如堂如斧如坊¶
如崇崇連連鬱其岡如于殤于厲于士于旅是慿是藉¶
是宅是處焄蒿悽愴若或有知枯壤銜恩㝠途結悲周¶
文則仁據所目見善推其為皇澤丕遍皇澤丕遍逮于¶
重泉矧也吾人覆冒曷言至和薰蒸𤣥化坱圠動植䝉¶
休民不天折宇宙清肅㒺有害灾恠妖藏滅諸福畢來¶
補天不能助地不及百神効靈左右拱翊稽首聖皇夀¶
萬千億¶
<pb:KR4e0173_WYG_003-14a>¶
　　　瑞雪頌¶
嘉靖辛丑嵗月正元旦大雪浹日惟我皇上御宇以來¶
治化旁洽和氣上蒸乾坤清寧風雨調順昨嵗季冬偶¶
爾愆陽雪未降澤皇上憂思勤民避殿不御親行露禱¶
者彌旬精誠上通天眷屢囘雪意頻作鬱且未施皇上¶
惓惓憂形宸諭懇禱益䖍以冀終惠至是雪果大降臣¶
謹按傳曰雪者五糓之精元旦一嵗之始元日而雪雪¶
以元日是其為豐年之兆太平之徵不偶然也夫景雲¶
<pb:KR4e0173_WYG_003-14b>¶
甘露瑞矣而未切於民芝草醴泉瑞矣而未切於用皆¶
有歌咏以彰盛美矧今嵗朝瑞雪應禱錫福黎元其為¶
休嘉尤大且重臣備員禮官法宜紀述賛揚聖化謹拜¶
稽首作瑞雪頌一通以獻丹扆頌曰明明天子秉符握¶
乾存心天下加意黎元皇皇上天神化㒺測精祲維時¶
錫祐以徳昨嵗暮冬時雪少慳豐隆藴澤嵗事曷占於¶
惟聖皇若恫在躬憂勤夙夜重軫田功避殿齋居存仁¶
淵黙歴旬匝月䖍禱靡斁乃命宗伯乃勅太常欽若𤣥¶
<pb:KR4e0173_WYG_003-15a>¶
典式布儀章精誠孚契天人流通耿耿聖心對越昊穹¶
孰云幽遐感應則邇同雲屢合若有所俟越嵗元日乃¶
發祥禎滕六用事瑞雪大零雪之初零綏綏若緖瑶為¶
之臺玉為之陛雪之再零沉沉無聲千山被縞四野鋪¶
瓊近而睨之龍伸鳯抑逺而望之六合一色瀌瀌皚皚¶
繽繽紛紛晶瑩皎徹眩目爽神一嵗之始三元之首不¶
此日先不此日後疵癘潛伏灾眚祓蠲螟蝗入地亶也¶
有年宸衷以寧憂勞用釋匪一人之私為我民懌士懽¶
<pb:KR4e0173_WYG_003-15b>¶
於朝農忻於里咸荷帝仁名言曷以詩紀雲漢書稱桑¶
林自古為烈矧我于今於穆上帝居髙聽下朗焉九清¶
神功不假天子明徳上帝降康不言響應丕顯允臧聖¶
徳日崇天眷彌固立我民極永膺純嘏¶
　　　禾麥重祥頌¶
我皇上御極之二十有二載為嘉靖癸卯先是壬寅嵗¶
我皇上以旱熯軫慮爰稽古制創雩壇崇事極勤誠焉¶
自是玉燭調均雨暘時若乃今年秋山東泰安州守臣¶
<pb:KR4e0173_WYG_003-16a>¶
以嘉禾瑞麥進既而西苑督理農事侍臣及大司農亦¶
獻瑞糓内外若出一揆其植皆一本二三穗至四五穗¶
者纍然若綴瓊珠精華巧妙逈異凡穎我皇上念事闗¶
民生非他瑞比乃擇吉槱燎以奏上𤣥明禋以告清廟¶
盖所以答神庥昭景貺甚盛典也臣謹按傳記有云王¶
者徳冒下土則神禾嘉糓生夫東嶽生物之府御園得¶
氣之先又泰安者大治吉昌之名也禾麥之生適於其¶
地靈異之至豈不昭然可知稽之往牒若周禾之異畆¶
<pb:KR4e0173_WYG_003-16b>¶
漢麥之兩岐是皆各有其一惟我聖祖高皇削平前元¶
之亂神功聖徳克當天心於時則有禾麥並見乃於今¶
日而再覩焉仰見我皇上盛徳洪仁盤天極地所以召¶
此竒瑞與皇祖之世先後同光皆本我皇上一念敬天¶
勤民動格帝衷故雩祀膚功天休滋至覩兹洪眷允兆¶
康平足以驗聖祖神孫萬萬年宗社無疆之庥也臣本¶
庸陋備員禮官輒不自量謹撰蕪頌一篇上塵睿覽雖¶
天地之高厚難於名言而我明一代之庥祥聊以紀其¶
<pb:KR4e0173_WYG_003-17a>¶
盛云頌曰惟天佑氏惟辟奉天奉天克配宰握化權於¶
維聖皇臨御九土道契重𤣥徳超邃古睿思攸繋嵗事¶
維勤昔也旱熯軫瘁我民雩壇崇崇祀以時舉驅役風¶
雷調爕暘雨雨暘時若風雷攸從百靈受約並奏膚功¶
天維降康地維獻祥靈貺駢集以佐我皇睠彼東藩泰¶
山之麓造化發生元精滲漉亦有内苑宻邇帝居鍾和¶
毓粹神靈所儲有麥斯竒有禾斯異被隴連塍揚翹吐¶
穗芃芃穰穰薿薿煌煌或三或五聨穎合房龍鳯肖形¶
<pb:KR4e0173_WYG_003-17b>¶
雲霞被色連蜷繽紛莫可殫述司農自内守臣自東呈¶
祥獻瑞不約而同迪若古先曰周曰漢一也僅聞並也¶
則罕維我聖祖闢乾闡坤易亂以治乃致斯珍祖孫同¶
聖先後式符視周有麥視漢有禾天子曰都荷天之錫¶
曷報曷稱明禋孔飭天子曰都列聖之庥曷報曷稱祀¶
事聿修慶雲甘露豈無佳禎凡兹為瑞亦兆治平惟麥¶
與禾亶切民生朕寳在兹非可他擬稼穡維艱民食攸¶
倚天心仁愛嵗事以登民無阻饑朕則用寧於維聖皇¶
<pb:KR4e0173_WYG_003-18a>¶
仁民若子允懐保之無有窮已於維聖皇仁同於天蠕¶
蝡肖翹並育穹𤣥物阜民豐時和嵗稔犴狴空虚邊疆¶
宴寢稽首我皇民生保息茫茫堪輿同登夀域王政大¶
成王化大行臣作頌詩垂億萬齡¶
　¶
　¶
　¶
　¶
<pb:KR4e0173_WYG_003-18b>¶
　¶
　¶
　¶
　¶
　¶
　¶
　¶
　文簡集巻三¶
