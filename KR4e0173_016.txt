# -*- mode: mandoku-view; -*-
#+TITLE: 文簡集
#+DATE: 2015-08-25 00:23:54.928816
#+PROPERTY: ID KR4e0173
#+PROPERTY: BASEEDITION WYG    
#+PROPERTY: JUAN 卷十六
<pb:KR4e0173_WYG_016-1a>¶
欽定四庫全書¶
　文簡集巻十六¶
　　　　　　　　　　　　明　孫承恩　撰¶
　　五言律詩¶
　　　使交過嘉興舟中對雨¶
雨上羣山暝雲深萬木稠横斜飛迥野颯爽送髙秋弭¶
節依蕭寺孤吟倚舵樓故園猶咫尺早巳動離愁¶
　　　遊龍淵寺二首¶
<pb:KR4e0173_WYG_016-1b>¶
躡屐此登臨雲闗深更深佛香霏霧氣僧唄殷潮音竹¶
院浮空翠松窓積暝陰世途吾亦厭欲此學安心¶
徙倚禪林勝瞻依佛界寛雨花飄石座幡影落松壇地¶
迥紅塵隔雲陰碧殿寒一泓杳深黑疑是有龍蟠¶
　　　重遊沈氏山庄四首¶
弭節追嘉㑹留歡惜此筵投壺青障裡洗醆白雲邊東¶
道千金意皇華萬里船題詩不盡興把筆看秋天¶
舊艇仍同泛名山得再窺野塘添活水脩竹更新枝僕¶
<pb:KR4e0173_WYG_016-2a>¶
喜曾來客篇題未了詩明朝復成别沉醉不須辭¶
徑熟登應便苔深步屢驚山靈知舊客天意與新晴(連/日)¶
(陰/雨)空翠沾衣潤幽花照眼明忽思張柱史慷慨百年情¶
(往與張汝立侍御同遊/)¶
薄與山靈素重來續舊縁深巖棲宿霧曲澗咽飛泉不¶
計觴行急從教帽影偏醉中渾忘我隨意舞風前¶
　　　石屋次韻¶
石屋何年鑿秋風此度來空明通日月蒼翠疊莓苔元¶
<pb:KR4e0173_WYG_016-2b>¶
氣蒸常濕烟霏鎖不開何當傍幽勝隨意築琴臺¶
　　　螺川與杜元吉話舊二首¶
九日江波上一杯逢故人清時無藻鑑滄海有遺珍惜¶
㑹頻催飲臨風漫正巾王程還此别回首隔雲津¶
幾載交游隔兹晨笑語同清樽酬令節彩鷁共秋風道¶
誼襟懐裏乾坤感慨中獨憐雞黍約有日更從容¶
　　　晩泊¶
野屋平臨岸江流曲抱城星移拖水白月近接沙明夢¶
<pb:KR4e0173_WYG_016-3a>¶
杳青山隔愁多白髪生燈前聞戍鼓獨坐正含情¶
　　　江夜¶
月出四山靜江空獨鳥飛逺汀漁火暗茅屋住人稀病¶
體愁衝險中年志息機秋風吹日夕老却故山嶶¶
　　　江舟對月¶
靜夜瞻明月孤唫愴客神獨憐蟾窟地能照白頭人細¶
草蟲鳴近深林鵲囀頻明朝清鏡裡霜鬢又添新¶
　　　至梧州¶
<pb:KR4e0173_WYG_016-3b>¶
的的炎荒路蒼梧雲物幽孤城淡斜日疊嶂肅髙秋鮫¶
室光常秘龍洲水自浮兵戈聞處處感事重添愁¶
　　　遊韓太監山園小酌二首¶
宫監園亭好天開枕翠㣲境寛魚鳥樂地僻吏人稀細¶
草薫苔徑寒花照竹扉無端幽意動惆悵故山薇¶
清讌隨飛蓋長筵對碧岑徵歌魚出沼選射鹿驚林樽¶
斚花香度簾籠樹色深無因長借榻有約更窺臨¶
　　　忠州道中¶
<pb:KR4e0173_WYG_016-4a>¶
晨發瞻長路蒼凉映曉暾寒藤縈古木野竹翳荒村徑¶
合黄茒盛山連碧霧昏垂堂寧敢論去去任乾坤¶
　　　龍州候信不至¶
王事何縁畢鄉心動欲飛只將捱白日唫到幾斜暉事¶
變看常錯人謀每自違愁來損眠食應减帶腰圍¶
　　　題仙岩¶
峭壁開青嶂幽居鎖翠㣲𤣥猿將子掛蒼隼引雛飛神¶
斧曾經鑿仙人杳不歸惟餘一片月終古自依依¶
<pb:KR4e0173_WYG_016-4b>¶
　　　遊仙岩二首¶
山郭行厨近平原小隊齊頫窺臨石屋飛步憶丹梯日¶
薄烟光暝天垂樹影低尋幽豁羇思吟倚更凄迷¶
空洞含陰霧虚明漏逺天扳遊偶今日開鑿自何年逸¶
興飛雲外遐思邃古前夕陽還命駕烏帽受風偏¶
　　　歸途至南寧喜見二僕三首¶
嶺表將歸日天涯欲盡年偶於童僕遇翻成兒女憐望¶
杳青山外心馳白鴈前中年頗恇怯觸事易凄然¶
<pb:KR4e0173_WYG_016-5a>¶
已是臨歸日何堪見汝曹覊棲憐若病行役問吾勞灘¶
束江聲急山藏瘴霧髙故鄉猶隔逺離思轉滔滔¶
幸喜多安穏聊將慰客途入舟翻自失對酒更頻呼骨¶
肉憑誰訊鱗鴻有到無白雲瞻不極清淚落江湖¶
　　　阻風同鄧太守子幾小酌崇禮舟中¶
野曠饒風色江空閣使槎一樽聊此㑹萬里共天涯局¶
覆誰應伯梟成各自誇腐儒渾不觧袖手看君譁¶
　　　舟行復值風¶
<pb:KR4e0173_WYG_016-5b>¶
白日行將晩滄江流正深風聲動地至雲物接天陰牢¶
落孤舟梦飛騰故國心今宵何處泊莫近有猿吟¶
　　　贈吳叅戎四首¶
嶺表三冬使滄江萬里槎幸逢賢地主聊復慰天涯方¶
叔周心膂嫖姚漢爪牙羡君多將畧隨處向人誇¶
南國威名舊朝庭簡命專殊方人繪像素節士稱賢拂¶
劍風生鍔彎弓月滿弦軍中多暇豫亦不廢詩篇¶
山郭籠寒霧江波浴逺天長風雄鼔角斜日送樓船文¶
<pb:KR4e0173_WYG_016-6a>¶
事將軍觧名家武畧專相期樹勛業博取漢貂蟬¶
嶺海吾行逺風塵道未休瘡痍方日甚武略更誰優慷¶
慨捐軀志從容應敵謀去將銅柱洗來伴赤松遊¶
　　　季冬重遊韓太監山園二首¶
使節兹仍駐名園喜再過入山黄葉滿貯屋白雲多水¶
静魚深隠林空鳥不歌重來知莫遂回首意如何¶
有暇還尋勝無庸問報書題詩不盡興刺眼尚如初地¶
主儀文備儒生禮法疎祗將連日㑹摘盡一園蔬¶
<pb:KR4e0173_WYG_016-6b>¶
　　　與蔣舜咨夜宴話别二首¶
吏散庭除靜筵開笑語親不嫌通夕話俱是異鄉人嵗¶
月空雙鬢髙深獨此身相期樹勛業嶺海正風塵¶
文飲樽頻閣清談語不譁髙樓傳戍鼓瑶席散燈花寒¶
日他鄉夢春風海上槎萍蓬無定所相憶又天涯¶
　　　留别舜咨二首¶
萬里家山興兼旬故舊歡軺車君暫住使節我當還王¶
事有離索天涯須勉飡髙堂垂白在為子報平安¶
<pb:KR4e0173_WYG_016-7a>¶
幸喜逢南國愁看賦北梁江湖催日景原野媚烟光藩¶
省專民社賢科得俊良莫嗟久借宼㑹見早徵黄¶
　　　哭都諫俞崇禮三首¶
向曉從容話俄驚生死分牽衣頻顧我忍哭更呼君書¶
劍親孤櫬精靈結暝雲無言向僮僕衰淚落紛紛¶
契濶無終日顛危實異鄉皇天生變故白日照蒼黄誼¶
&KR0704;幽㝠隔魂歸山水長病軀那值此顧影獨神傷¶
王事馳驅久間闗嶺表行才猷當首讓氷蘗共心盟似¶
<pb:KR4e0173_WYG_016-7b>¶
子堪人物於今失俊英臨棺寄一慟豈獨友于情¶
　　　發梧州¶
移棹青山動揚舲沙鳥鳴諸公勞祖席萬里快歸程天¶
與㣲軀健囊知使節清夕陽重回首烟霧隔孤城¶
　　　舟中對雨二首¶
舊雨連今雨江雲接嶺雲㝠㝠看轉宻漠漠認難分漢¶
節歸無恙鄉書杳不聞推篷試孤酌容易得㣲醺¶
宻雨聲猶續髙天黯不開忽看横野去還作蔽江來水¶
<pb:KR4e0173_WYG_016-8a>¶
鳥拂舟健溪猿嘯侣哀客愁多寂寞北望正悠哉¶
　　　舟中有懷三府却寄二首¶
展席勞扳餞持觴愧屢辭醉來渾忘别醒去漫能思清¶
夜籌添後蓬窓雨到時此身萍梗似回首益凄其¶
喜託兼旬愛真成萬里違不堪懐别恨賴是故鄉歸目¶
極連山阻㠶開帶雨飛平生苦情累幾日重依依¶
　　　舟中夜雨¶
淅瀝何曾住孤舟寒氣侵只將一夜雨滴碎百年心不¶
<pb:KR4e0173_WYG_016-8b>¶
寐頻欹枕呼童更攬衾朝來江水長應沒舊㾗深¶
　　　阻風二首¶
浩浩北風疾陰陰春日寒孤舟遡逆浪百丈曵髙灘轉¶
覺歸心&KR0704;空嗟行路難白雲遥引領當食不能餐¶
朔吹翻波洶孤舟坐浪欹客情空黯黯雨意欲垂垂詩¶
句刪唫後爐薰打坐時天涯喜歸去不敢怨遲遲¶
　　　贈鷗江徐老先生四首¶
暫弭皇華節來過君子鄉龍門驚倒屐草閣共焚香世¶
<pb:KR4e0173_WYG_016-9a>¶
服投閒早天教閱嵗長只應髙隠地白髪照滄浪¶
喜見桑榆日鄉推齒徳尊豈知萍梗地得奉笑言温䝉¶
養恩猶昔通家誼更敦因公多惻愴風木暗消魂¶
童子摳趨日先公道誼俱凄凉嗟嵗逺福祉似公無逸¶
思還堪賦髙年不用扶獨慚淺薄者酬徳志猶孤¶
問訊經年約登堂此日歡清言喜新得往事動長嘆江¶
濶浮孤嶼春陰生薄寒重逢渾未卜再拜别公難¶
　　　重㑹杜元吉昆玉二首¶
<pb:KR4e0173_WYG_016-9b>¶
雞黍經時約皇華此日旋追陪荷髙誼離合固多縁清¶
話淹終夕明河落逺川不堪談往事二十九年前¶
京國同門日天涯話舊時故交憐久别浮世歎多岐淺¶
薄慚非分飛騰自有期勉旃崇徳業候子鳯凰沲¶
　　　贈吳黄洲五首¶
憶自公歸後吾人切去思即看今日論已斷百年期賢¶
哲誰無毁行藏更弗疑受知慚淺薄未有答恩私¶
欲識黄洲貴今看孰與同誰能於宦滿猶只似儒窮天¶
<pb:KR4e0173_WYG_016-10a>¶
道終當定人言久自公英標看驥子㑹擬振家風¶
為問黄洲隠何慙緑野賢閒情渺烟水髙興薄雲天道¶
在寧論貴身輕即是仙曾聞極𤣥思註得衛生篇¶
浩蕩黄洲上超然謝世喧水禽時近榻俗客不過門憩¶
石雲生袂唫詩月滿樽浮榮亦何有勘破底須論¶
久别情何極相逢話獨長世途嗟蜀道心事付滄浪問¶
我幽棲地添竒水石旁無由得公去重醉舊茅堂¶
　　　留别黄洲二首¶
<pb:KR4e0173_WYG_016-10b>¶
孤楫清江渚離筵落照邉一樽同笑詠明日隔山川契¶
誼看如此愁懷益渺然無由慰瞻遡時望寄詩篇¶
把醆春風動唫詩白雪香歸心迷故國别意滿河梁後¶
㑹渾難卜驪歌不厭長心知無近逺底事重徬徨¶
　　　常山喜得家信三首¶
此日逢家信千金喜更真客瞻異鄉月人别故園春安¶
穏無餘望康强有老親拳拳寸草意感激戴蒼旻¶
幸有平安慰兼云得兩兒抱慚非孔釋夢巳恊熊羆天¶
<pb:KR4e0173_WYG_016-11a>¶
意將無定吾年巳漸衰宗祧百年事撫已重嗟咨¶
失學憐兒軰臨緘意不無即看語造次詎有苦工夫春¶
雨招梅友秋風聘橘奴(書云近/種梅橘)小園多幹當幸不至荒¶
蕪¶
　　　過嘉興¶
望入吳山水鄉音聽漸真天涯空嵗月脚底幾風塵桑¶
梓人情好鸎花客意新男兒詎懐土堂上白頭親¶
　　　抵家雜詩四首¶
<pb:KR4e0173_WYG_016-11b>¶
觧裝謝長路及門當晩春風光渾自喜花鳥似相親慰¶
訊州司厚過從父老真山川多厯覽時或詫鄉人¶
䟦涉巳云畢低回不自禁更因歸日喜還憶去時心毫¶
末真無補髙深實有臨老親多慰藉添得二毛侵¶
小圃多新思苔階覔舊踪胷中富萬壑眼底失孤峰興¶
動王孫草詩哦處士松更憐茅屋角添得竹陰濃¶
徙倚當春晩行唫步翠苔猶思曩日别不道隔年囘栁¶
及時新揷桃經手舊栽似憐主人出遲得數枝開¶
<pb:KR4e0173_WYG_016-12a>¶
　　　和答郭杏岡司成三首¶
見說官居好悠然吏隠情花邊棊屢覆竹上句時成勛¶
業看前輩才猷範後生况聞門第寂氷雪照人清¶
我亦幽棲好新開水竹居道心成澹泊習氣半消除慷¶
慨能忘世疎慵不廢書馳驅有王事明發又巾車¶
暫領幽棲樂都忘作宦時迂疎故人念踪跡野鷗知引¶
月牽吟幔留雲䕶藥籬平生但隨運何地不相宜¶
　　　疊清字韻述懐一首¶
<pb:KR4e0173_WYG_016-12b>¶
養拙諳生理端居感世情易從今日學丹憶幾時成淺¶
薄慚明主聲名藉友生幽齋誰是伴風月送雙清¶
　　　和郭杏岡别業八首¶
　　　　杏岡子示予以杏岡别業詩八首予亦嘗小¶
　　　　葺園亭於東海上覽杏岡子之作動幽思焉¶
　　　　因倚和之¶
郭泰藏脩地城東十畆庄蒼筠深夾徑緑薜漫縁墻採¶
藥雲侵屐吟詩月近床幽懐渺無際清嘯海天長¶
<pb:KR4e0173_WYG_016-13a>¶
聞說東庄好居然逺世紛短笻行引鶴頽石坐看雲隣¶
父時遺酒山僧觧乞文秪縁幽意狎魚鳥亦欣欣¶
天上辭鸞掖山中結草廬乾坤容寄傲江海渺愁予靜¶
有思𤣥賦貧無乞米書素心厭塵俗非敢謂懐居¶
選得寛閑地幽居取次成曲欄通窈窕髙棟自虚明鶴¶
舞持盃看朋來倒屣迎都將廊廟志一任寄芳衡¶
野步來春寺清吟對晩沙啟扉巢語燕移酌坐臨花宰¶
相陶𢎞景仙人蔡少霞極知盛幽事真足向人誇¶
<pb:KR4e0173_WYG_016-13b>¶
未必能忘世遺榮是此心浮名虚嵗月幽與且雲林地¶
僻車塵逺門閒草色深陶翁有真意吾亦厭鳴琴¶
沃壤平林接虚堂曲徑通薜蘿淡幽翠籬菊艶寒叢散¶
食留山鳥收芸辟蠧蟲野情真自喜無事入城中¶
未擬身全逸聊將服返初不忘勤葺搆得有此林廬留¶
客閒垂釣焚香靜讀書風情有如此何異輞川居¶
　　　東郊別業用前韻¶
　　　　予既和杏岡子别業八首因憶故園復借韻¶
<pb:KR4e0173_WYG_016-14a>¶
　　　　短述如數洛中吳下風景雖殊其幽致可互¶
　　　　見也¶
何處容歸隠誅茅闢此庄山青紛作供雲白繚為墻野¶
竹生當户宵蟲鳴近床水邊與林下時自放歌長¶
濟世無長䇿歸休有敝廬雲山如媚客花鳥亦忘予㝠¶
悟安心法閒抄種樹書即看幽隱興寧羡市朝居¶
危石當窓疊疎林傍水成萬竿脩竹色一徑野花明土¶
沃宜耕稼村荒少送迎坐來雞犬靜長日掩門衡¶
<pb:KR4e0173_WYG_016-14b>¶
草閣臨鷗渚衡門接鷺沙披星催刈穫冒雨看移花有¶
感歌黄鵠無才詠落霞幽懷聊喜述非欲向人誇¶
性僻違時好居閒愜賞心晝眠來雨閣曉櫛坐風林宻¶
藻潛魚穏寒叢聚雀深空花看世事一慨雍門琴¶
掩户青春靜焚香斗室虚地留髙士宅天錫野人居自¶
喜迂慵稱慚于禮法疎行藏俱有命莫問道非歟¶
抗志浮榮外遊心邃古初幸兹投散迹政類愛吾廬庾¶
有新登粟家藏舊賜書陶然足俯仰不欲賦貧居¶
<pb:KR4e0173_WYG_016-15a>¶
漁艇深依岸炊烟逺隔林喜無俗客到時有幽人尋落¶
日心猶壯中年感易侵考槃仰先哲千古繼髙吟¶
　　　仲夏廿二日同吳石湖蘇一齋楊麟山㑹王鶴¶
　　　　城别業漫賦四首¶
薄有丘園興同心喜見招野航春水濶茅屋午烟消花¶
静休蜂課籬閑長藥苗傍隣如可卜終老混漁樵¶
我亦村庄近新知王子居良菑枕茅屋蔓竹匝脩渠野¶
叟驚冠蓋閒心狎鳥魚追從戀朋好日過欲無虚¶
<pb:KR4e0173_WYG_016-15b>¶
村徑門深隠溪塘水漫流髙原人放犢古木客維舟坐¶
久褰衣步詩成把酒謳蹉跎竟何事吾道付滄洲¶
喜托斯文契休辭酒淺深晤言今日事道誼一生心野¶
日留餘照溪雲閣暝陰興闌吾欲返宿鳥漸歸林¶
　　　六月廿七日諸君子㑹予草堂次前韻四首¶
重訂茅堂約無嗔折簡招追逰匪公等意氣向誰消村¶
釀分隣甕山蔬薦菊苖安期如可訪欲去海門樵¶
門駐髙人轍光生賤子居開軒納凉氣展席俯清渠野¶
<pb:KR4e0173_WYG_016-16a>¶
老遺朱果溪翁留白魚輕雷應送雨百里殷空虚¶
嵗月堂堂去江河靡靡流笑談且樽酒身世自虚舟莫¶
易催歸思須教倚棹謳更容移小艇同傍白蘋洲¶
座拂花香細堦連草色深狂歌吾巳醉不飲公何心煙¶
水三江濶風雲萬里隂素懐邈何許托跡在巖林¶
　　　七月廿五日㑹蘇子嘉㑹堂再次前韻四首¶
名酒吾當戀行雲不可招素心丹自炯衰鬢雪難消短¶
袖隨風葉長鑱剗芋苗儘拚書籍棄買斷北山樵¶
<pb:KR4e0173_WYG_016-16b>¶
樽俎同清讌江山賦索居登樓欣眺望濯熱欲臨渠文¶
火殘香篆芸香落蠧魚俗紛渾不到羡爾志恬虚¶
逸興孤雲逺年光逝水流陶翁三徑菊范老五湖舟我¶
酌公須飲公詩我為謳長生如有訣同覔向𤣥洲¶
文飲吾情頗清言麗澤深風光行樂處慷慨醉時心花¶
散霏霏霧雲開白白陰誰云宦遊好不博此園林¶
　　　㑹飲吳石湖精舎次前韻四首¶
吳子幽棲地閑來荷勝招玉舟浮白墮翠釡映紅消菜¶
<pb:KR4e0173_WYG_016-17a>¶
長雨餘莢禾抽壅後苖知君輕俗累雅志在耕樵¶
水竹王維宅煙花老杜居尋芳穿曲徑浥賞憩清渠草¶
軟飛蝴蝶萍開跳白魚百年多暇景幽興莫教虚¶
對酒歌明月濯纓懐碧流不須移短榻欲去棹扁舟花¶
當嬋娟舞鳥如弦管謳晩風聲斷續漁唱隔汀洲¶
物意人同適韶華酒共深雲山如媚我花鳥亦知心石¶
鼎青霞氣胡床碧樹陰晩蟬鳴未穏曵響過前林¶
　　　宋樗菴李鶴峰同一齋過訪次前韻四首¶
<pb:KR4e0173_WYG_016-17b>¶
上客時難致和風特為招壺觴容我對鄙吝向公消野¶
色迎新霽天香發舊苗共言嵗事好䆉稏漸堪樵¶
有客髙軒過慚予木石居寒蟬頻到耳秋水漸通渠釀¶
熟尊多酒溪深饌有魚未須愁日暝松月照庭虚¶
賤子耽幽寂諸公總勝流西山堪拄笏野渡見横舟玉¶
屑聆髙論巴俞媿俚謳臨風一舒笑逸思滿滄洲¶
天際凉風急庭前秋色深觸懐若有累静玩夫何心魚¶
躍頻依藻鶴鳴方在陰白駒歌皎皎我欲縶中林¶
<pb:KR4e0173_WYG_016-18a>¶
　　　㑹麟山别業再次前韻四首¶
風月自堪適壺觴復此招野情轉蕭散習氣未全消海¶
上金光草山中白雪苖浮榮如可棄吾與子同樵¶
地僻無塵事髙人稱隠居啟扉雲在户决溜水通渠瀚¶
海聞摶翼濠梁看躍魚百年知道寡粗得究盈虚¶
小徑花陰合閑堦日影流主言宜盡興㒒語好迴舟嵗¶
月無公案滄浪有棹謳白鷗閒似我隨意立芳洲¶
物外乾坤别樽前意興深雲山欣屬目事業媿初心野¶
<pb:KR4e0173_WYG_016-18b>¶
水淡秋思庭槐生夕陰商歌二三子逸響振雲林¶
　　　述懐¶
逺道心為惻隆冬天與晴風輕官棹穩野曠暮寒生惜¶
別懷知厚匡時恥聖明離羣有孤雁嘹嚦不堪聽¶
　　　江夜¶
永夜風威盛蓬窓燭影孤魚龍舞幽壑星月墮澄湖無¶
補乾坤大空悲年嵗徂病駒懐秣飼心折向長途¶
　　　野望¶
<pb:KR4e0173_WYG_016-19a>¶
朔地寒偏極河源凍欲枯遥天圍迥野落日滯長途戍¶
古昏雅集村荒旅店孤中年蕭索意覽眺不能無¶
　　　舟中對月四首¶
明月清江上臨流思爽然練揺無定影璧碎不成圓鳥¶
雀翻枝警魚龍抱影眠美人渺何處孤笑落雲邊¶
良夜不思寐蓬窓漫倚風月光連浩渺水氣接空濛大¶
地將無盡銀河似可通謫仙還許約乗興訪龍宫¶
月映千山雪波揺萬道金水風生澹爽林木坐陰森逺¶
<pb:KR4e0173_WYG_016-19b>¶
塞征人淚髙樓獨婦心有懐多感慨吾亦動悲吟¶
皓魄開無際清輝滿大千白榆揺厯厯玉露滴㳙㳙羇¶
旅添愁思家園興渺然年年看月白吟倚草堂前¶
　　　月下舟行¶
燈晃蓬窓静舟行夜色荒無眠情黯黯開户月蒼蒼宿¶
鳥棲枝穏危堤隠霧長忽聞人語近不省是何鄉¶
　　　南歸㑹金陵李栗齋同行夜雨栗齋邀飲舟中¶
黯黯篷窻雨迢迢故國心斯文喜荆識樽酒共宵斟濩¶
<pb:KR4e0173_WYG_016-20a>¶
落江湖迎馳驅嵗月深因君談往事凄惻恨難禁(四十/年前)¶
(隨先君/宦金陵)¶
淅瀝聴寒雨篷忩半夜闌孤城亂鳴柝髙浪急江灘細¶
數燈花墜休辭酒醆乾獨憐身抱病何以奉清歡¶
夜閴江聲迥雨深風色寒不禁歸思切翻念僕夫單末¶
路增長嘆間情渺大觀小山幽興在露滿桂花團¶
　　　同栗齋飲張仰山别駕舟中三首¶
細酌清歌動㣲風錦纜牽居常惜萍梗邂逅合留連古¶
<pb:KR4e0173_WYG_016-20b>¶
道低殘日㝠鴻度逺天無端故園興飛越酒樽前¶
川迥兼天末㠶開背日斜孤村依逺戍宿鷺聚寒沙病¶
體樽深怯清談興更賖即看氷雪晩能不惜年華¶
城市多違阻官程喜接聮平川移逺棹髙栁俯長筵舊¶
識王祥貴新承董相賢幸陪今日話已勝讀經年¶
　　　衛河舟中短述奉同行諸君子¶
野曠居人少河流逐岸紆蒼烟迷古戍落日聚啼烏已¶
是悲長道還聞警不虞相依有羣彦聊慰客心孤¶
<pb:KR4e0173_WYG_016-21a>¶
　　　晩泊¶
艤棹息風瀾樵炊暫倚灘疎星垂野近明月浸江寒吠¶
犬時聞警棲烏卒未安帝京與鄉國離思共漫漫¶
　　　除夕¶
嵗盡惟今夜爐薫只自圍年華隨日去事業與心違斗¶
北星河曙天南烏鵲飛披衣還出户瞻望獨依依¶
　　　元日¶
把筆書元旦彈冠肅令辰帝城千户曉皇統萬年春嵗¶
<pb:KR4e0173_WYG_016-21b>¶
月淹黄巻雲霄悵紫宸悠悠空竊食無補媿前人¶
　　　朝天宫習儀和甘司空几山韻三首¶
大禮展仙宫瞻天咫尺東衣冠明旭日環佩散㣲風覆¶
載功難報黄虞道正隆祗應勤頌禱想見萬方同¶
閣道雲移采爐薫篆裊烟乾坤資帝極虚薄忝官聮雲¶
閃開黄幄霆驚肅曉鞭自多垂老日身際太平年¶
琳宇千官集新春萬象蘓堯廷聞華祝漢室陋嵩呼電¶
繞開昌運龍飛恊瑞圗聖明求治&KR0704;虚臆佇嘉謨¶
<pb:KR4e0173_WYG_016-22a>¶
　　　留都玊署無梅悵然有懐小園¶
古署空梅朶幽懐若為消幾株東海上千里夢魂遥生¶
意餘碩果貞柯靡柔條春風嵗嵗好底用悵今朝¶
　　　東園讌集¶
勝日張髙讌名園集巨公笑談霏玉屑歌舞動春風花¶
霧迷城堞山雲接梵宫從來幽興劇欣賞意無窮¶
　　　送陳大諫獻績北上¶
奏績趨楓陛停驂别草堂三年多獻納千載屬明良風¶
<pb:KR4e0173_WYG_016-22b>¶
節雲霄上忠誠日月傍臨岐何所效挽手贈干將¶
　　　送曹大諫獻績¶
北闕聞名日南都㑹面年才髙青瑣地人誦白雲篇烟¶
霽花明驛江春水接天長歌倚黄鵠送子興飄然¶
　　　送傅光禄獻績¶
春晩日沉沉長風野色陰人趨温室樹名著漢官箴聖¶
主求賢切蒼生望治深台衡行且致願一沛甘霖¶
　文簡集巻十六¶
